url,title,text
https://kaz.tengrinews.kz/crime/tagyi-juzdegen-kazakstandyik-karjyi-piramidasyinan-zardap-318947/,Тағы жүздеген қазақстандық қаржы пирамидасынан зардап шекті,"
Қарағанды облысында жергілікті тұрғындар 80 миллион теңге салым салған қаржы пирамидасының қызметі тоқтатылды, - деп хабарлайды Tengrinews.kz тілшісі Қаржы мониторингі агенттігіне сілтеме жасап.

""Ақпанда Қарағанды облысында қаржы (инвестициялық) пирамидасының қызметі тоқтады. Алдын ала тергеу нәтижесі бойынша 2020 жылы ұйымдастырушы салым сомасының теңгемен 18 пайыз және валютамен алты пайыз мөлшерінде жыл сайын табыс алу шартымен 80 миллион теңгеден аса соманы жеке тұлғалардан жинап алған"", - делінген хабарламада.

Бұл факт бойынша ҚК-нің 217-бабы 1-бөлігі ""қаржы (инвестициялық) пирамиданы құру және оған басшылық ету"" бойынша сотқа дейінгі тергеу басталды. 180-нен аса жәбірленуші анықталған.
Өзге ақпарат тергеу мүддесіне байланысты жария етуге жатпайды.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/shyimkentte-jasosprm-syinyiptasyinyin-akesn-oltrd-degen-319195/,Шымкентте жасөспірім сыныптасының әкесін өлтірді деген күдікке ілінді,"
Шымкентте 15 жастағы жасөспірім сыныптасының әкесін өлтірді деген күдікке ілінді. Ер адам өз үйінен 150 метр қашықта таспен ұрып өлтірілген деген болжам бар, - деп хабарлайды Tengrinews.kz тілшісі КТК телеарнасына сілтеме жасап.
Қайтыс болған адамның туыстарының пікірінше, жасөспірімнің бұл ісіне екеуінің арасындағы көптен бере келе жатқан дұшпандық себеп болуы мүмкін: ер адам қызын жасөспірімнің шабуылынан қорғап, оған бірнеше рет ұрысқан.
Ер адам небәрі 42 жаста болған. Әпкесінің айтуынша, марқұмның сау-тамтығы қалмаған.

""Денесі толық қанға боялған, беті сынған, бәрі сынған. Білмеймін, айта алмаймын ... таспен ұрды дейді, оның қабырғалары да сынған. Сараптама растады"", - деді Севда Идрисова.

Қайтыс болған ер адамның қызы күдіктімен бір сыныпта оқиды. Қыз сыныптасының әрқашан қатал болғанын және ашуланып жүретінін айтады. Оның өзі бірнеше рет жылап келіп, әкесіне шағымданған.

""1-сыныптан 4-сыныпқа дейін бір партада отырдық. Екеуміз үнемі жанжалдасып жүретін едік: мені ұратын, шашымнан тартып, аяғымнан шалып құлататын. Ол осы уақытқа дейін солай істеп келді. Мен де үнемі әкеме айтатынмын. Әкем оған ескертті"", - деді қайтыс болған адамның қызы (аты-жөні көрсетілмеген - еск.).

Қайтыс болған адамның туыстары бұл өлтіруге себеп болды деп күдіктенеді. Сол қайғылы кеште күдікті мен оның достары адам өлтірілген үйдің жанында жүрген. Олардың қолында таяқ болған. Ер адамның денесі табылғаннан кейін полиция сол жерге осы жігітті алып келген.
Жасөспірім оқыған мектептегілер жағдайға араласпауды жөн көрді.

""Бізге ата-аналар тарапынан да, оқушылар тарапынан да шағым түскен жоқ. Орташа үлгерімі бар қарапайым бала"", - деп түсіндірді мектептегілер.

Полициядағылар да ауыр қылмыс туралы пікір білдірмеді. Олар қандай бап бойынша айып тағылғанын және қанша күдікті барын да айтпады. Тек 15 жастағы мектеп оқушысы изоляторда екені белгілі.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/ata-anasyi-jumyiska-ketken-ortten-5-jasar-bala-kaza-boldyi-319690/,Ата-анасы жұмысқа кеткен: өрттен 5 жасар бала қаза болды,"
Солтүстік Қазақстан облысы Аққайың ауданында өрттен бала қаза тапты. Бұл кезде ата-анасы үйде болмаған, - деп хабарлайды Tengrinews.kz тілшісі.
ТЖД өкілдері бала Аққайың ауданы Новороссийск ауылында қаза тапқанын хабарлады. Екі пәтерлі үйде өрт шыққанын куәгер хабарлаған.

""1 наурызда сағат 18:59-да Смирново ауылының ""101"" пультіне Новороссийск ауылындағы тұрғын үйде өрт шыққаны туралы хабарлама келіп түсті. Бір қабатты үйде пәтер жанып жатқаны анықталды. Өртсөндірушілер келгенге дейін жергілікті тұрғындар 2015 жылы туған баланың жансыз денесін алып шыққан. Өрт себебі анықталып жатыр, баланың денесі сараптамаға жіберілді"", - деп хабарлады СҚО ТЖД өкілі.

Бала үйде жалғыз қалған, ата-анасы жергілікті ЖШС-де жұмыс істейтіні белгілі болды.
Фото: СҚО ТЖД
Ақпарат бойынша, үйдің қабырғалары қамыстан жасалған соң оңай тұтанып кеткен. Өрт ас үйден шыққан, алдын ала болжам бойынша, тосын жайдың себебі пеш болған. Өрт салдарынан үйдің жартысы жарамай қалды. 
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/bko-da-eks-politsey-sokkyi-korgenn-malmdegen-ayeln-sotka-319272/,БҚО-да экс-полицей соққы көргенін мәлімдеген әйелін сотқа берді,"
БҚО-да әйелін ұрған экс-полицей оқиғаны БАҚ-та жариялағаны үшін оны сотқа берді. Былтыр Әсел Алқанова бұрынғы күйеуі Хайдар Жексеновтің алты жыл бойы ұрып-соғып келгенін БАҚ-та жариялады, - деп хабарлайды ""Уральская неделя"".
Істі жария еткені үшін Әсел Алқанованың бұрынғы күйеуі одан бір миллион теңге талап етті.
Сот отырысына басылымның бас редакторы Лұқпан Ахмедьяров та қатысты. Газет айыпталушы тарап ретінде шақырылған. Бұрынғы полиция қызметкері бұқаралық ақпарат құралы мен мақала авторын екінші жария етуші ретінде жауапкершілікке тартуды талап етті. Алайда басылым мәліметінше, сот процесіне дейін Жексенов пен оның қорғаушысынан ""УН"" редакциясына ешқандай шағым түспеген. Бұл дауды сотқа дейінгі реттеу тәртібі сақталмағандығын білдіреді.
Сонымен қатар, Хайдар Жексенов соттан бір іс бойынша екі оқиғаны қарауды талап етті. Талап арызға сәйкес, ол ұрып-соғу дерегімен БАҚ сайтында және оның әлеуметтік желідегі парақшаларында шыққан ақпаратты теріске шығаруды сұрады. Алайда Лұқпан Ахмедьяров газет жұмысына қатысты шағымды қарауды тоқтауды сұрады.
Судья Хатима Ерсенова бас редактор өтінішін қарастырып, ""УН"" тарапына берілген талап арызды  қараусыз қалдыру туралы ұйғарым шығарды.
Әсел Алқановаға қатысты моральдық зиян келтіргені үшін шығындарды өндіріп алу және жұбайының ар-намысы мен қадір-қасиетін қорлау туралы сот талқылауы жалғасып жатыр.
Айта кетейік, 2020 жылғы мамырда БҚО-да полиция қызметкерінің жұбайы әлеуметтік желілерде күйеуі үнемі ұрып-соғатынын айтып шағымданған еді. Ол жақ сүйегі сынып, ми жарақатын алғанын және денесінің бірнеше жерден көгергенін айтты. Осылайша іс көпшілікке жария болды.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/almatyida-koymalardyin-brnde-ort-boldyi-319604/,Алматыда қоймалардың бірінде өрт болды,"
Алматыдағы қоймалардың бірінде өрт шықты, - деп хабарлайды Tengrinews.kz тілшісі Алматы қаласы Төтенше жағдайлар департаменті баспасөз қызметіне сілтеме жасап.
2021 жылдың 28 ақпанында сағат 11:16-да Алматы қаласы Төтенше жағдайлар министрлігіне Алмалы ауданы, Мақатаев және Мұратбаев көшесі қиылысындағы нысанда өрт шыққаны туралы хабар түсті.
Өрт шыққан жерге оңтүстік және солтүстік екі өрт сөндіру учаскесі қызметкерлері жұмылдырылды. Автоцистерналар өрт гидрантына орнатылып, нысаннан төрт оттегі баллоны эвакуацияланды.

""Өрт шыққан жерде қатты түтіндеу және жоғары темпетартура болуына байланысты газ-түтіннен қорғау қызметі жұмылдырылды. Өрт сөндірушілер қауіпсіздік техникасын сақтай отырып, тыныс алу және көру мүшесін қорғау құралдарын қолданып жұмыс істеді. 20 минут ішінде өрт оқшауланды. 60-тан аса өрт сөндіруші, 15 техника жұмылдырылды"",-деп хабарлады ТЖД баспасөз қызметі өкілдері.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/almatyi-oblyisyinda-khr-dan-kelgen-kazakstandyiktar-jalgan-319399/,Алматы облысында ҚХР-дан келген қазақстандықтар жалған құжаттар жасаған,"
Алматы облысында ҚХР-дан келген қазақстандықтар әлеуметтік төлем алу үшін жалған құжаттарды пайдаланған, - деп хабарлайды Tengrinews.kz тілшісі Қаржы мониторингі агенттігіне сілтеме жасап.
Істі Алматы облысы бойынша ЭТД және Еңбекшіқазақ ауданы прокуратурасының қызметкерлері тергегені хабарланды. Олар ҚХР-дан келген Қазақстан азаматтарына әлеуметтік және зейнетақы төлемдерін алуға құқық беретін жалған құжаттарды дайындаумен және өткізумен айналысатын адамдар тобын әшкереледі. 

""Тексеру барысында ҚХР-дың түрлі ұйымының мөртаңбасы мен мөрлерінің жалған бедерлері, нотариустың мөрі мен қолы бар нотариаттық бланкілер, кесуге арналған станок және басқа да заттар табылды және тәркіленді. Олардың көмегімен әртүрлі жалған құжат жасалған: еңбек кітапшалары, туу туралы куәліктер және неке туралы куәліктер"", - деп хабарлады ведомстводағылар.

Осы іс бойынша тергеу жүріп жатыр.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/atyirau-oblyisyinda-52-jastagyi-turgyin-temr-kesetn-319046/,Атырау облысында 52 жастағы тұрғын темір кесетін аппаратпен бетін жарақаттап алды,"
Атырау облысы Қызылқоға ауданында 52 жастағы ер адам бетін темір кесетін аппаратпен ауыр жарақаттап алды, - деп хабарлайды Azh.kz.
Оқиға 2020 жылдың соңында болған. Аудандық ауруханада науқасқа шұғыл түрде алғашқы хирургиялық көмек көрсетіліп, кейін жедел жәрдем оны Атырау облыстық ауруханасына жеткізді. Онда оны жақ-бет хирургиясы бөлімі дәрігерлері тексеріп, компьютерлік томография жасап, ота жасады. Науқасқа оң жақ көз бұрышы, мұрын, үстіңгі ерін, ауыз, сол жақ иек, сол жақтағы альвеолярлық жақтың сынуы диагнозын қойды.
Басылым мәліметіне сүйенсек, ота төрт сағатқа созылған. Кейін ер адам бір тәулік бойы ота жасаған дәрігер Жасұлан Шадияровтың бақылауында болды. Бір апта бақылаудан кейін науқас үйіне шығарылды. Дәрігерлердің айтуынша, ер адамның бетінде, көз және ерін аумағында тыртық қалады.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/almatyi-oblyisyi-blm-baskarmasyinyin-basshyisyi-kamauga-318806/,Алматы облысы білім басқармасының басшысы қамауға алынды,"
Сот Алматы облысы білім басқармасының басшысы Майгүл Омарованы қамауға алды. Бұл туралы облыстық прокуратура ресми сауалымызға жауапта жіберді, - деп хабарлайды Tengrinews.kz тілшісі.
Майгүл Омарова мен ""Алматы облыстық білім беру саласындағы ақпараттық технологиялар ғылыми-практикалық орталығы"" КММ басшысы Арапби Меңлібаев қамауға алынды.

""2021 жылы 4 ақпанда Талдықорған мамандандырылған тергеу соты күдіктілер М.Т. Омарова мен А.А. Меңлібаевқа қатысты екі айға күзетпен ұстау түріндегі бұлтартпау шарасын санкциялады. Күдікті Б.С. Абдолданова үйқамаққа алынды"", - деп хабарлады Алматы облысының прокуратура өкілдері.

Қазіргі уақытта іс бойынша соталды тергеу жүріп жатыр. ҚІЖК-нің 201-бабына сәйкес тергеу мүддесіндегі басқа мәліметтер әзірге жария етілмейді.
Еске салайық, Сыбайлас жемқорлыққа қарсы іс-қимыл агенттігінің Алматы облысы бойынша департаменті ""Алматы облысының білім басқармасы"" ММ-нің лауазымды тұлғаларына қатысты соталды тергеу бастаған болатын. Іс ҚР ҚК-нің 366-бабы 4-бөлігі ""Пара алу"" және ҚР ҚК-нің 367-бабы 4-бөлігі ""Пара беру"" бойында тергеліп жатыр.
Тергеу материалдарына сәйкес, Майгүл Омарова 2020 жылдың қазан-қараша айларында жалпы сомасы 406 миллион теңгеге 2522 ноутбук жеткізуге және пандемиямен күрес бойынша дағдарысқа қарсы іс-шаралар шеңберінде сатып алынған ноутбуктерді кедергісіз қабылдауға мемлекеттік сатып алу шарттарын жасаған. 
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/almatyi-perzenthanasyinda-bosangan-ayel-kaytyis-boldyi-319781/,Алматы перзентханасында босанған әйел қайтыс болды,"
Алматыдағы №5 перзентханада жаңа босанған әйел қайтыс болды. Бұл туралы Алматы қалалық қоғамдық денсаулық сақтау басқармасы басшысының орынбасары Лаура Мырзағали мәлімдеді, - деп хабарлайды Tengrinews.kz тілшісі.
Онлайн-брифингте Лаура Мырзағали босанған әйелдің өлімі туралы айтты. Оның айтуынша, қайғылы оқиға 2 наурызда болған.

""Өлім дерегі 2 наурызда №5 перзентханада тіркелді. Тергеу амалдары жүргізіліп жатыр. Сот-медициналық сараптама аяқталғаннан кейін қорытындыны аламыз"", - деді басқармасы басшысының орынбасары Лаура Мырзағали.

""Алматы бойынша нәрестелер өлімі азайды. Дегенмен ана өлімі әлі де бар. Қазір онкология, пульмонология және барлық басқа себептен болатын ана мен бала өлімін азайту бойынша жоспарлар әзірленіп жатыр"", - деп қосты ол.
Бұған дейін бұқаралық ақпарат құралдары әйел қайтыс болғанға дейін перзентханадағы сыбайлас жемқорлық туралы хабарлағанын жазған еді.

""Сыбайлас жемқорлық бойынша: бізге мұндай ақпарат түскен жоқ. Бірақ, егер тергеу дәлелдесе, біз өз тарапымыздан шара қалданамыз"", - деп жауап берді Лаура Мырзағали.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/almatyida-massaj-salonyinda-jezoksheler-uy-bolgan-319373/,Алматыда массаж салонында жезөкшелер үйі болған,"
Медеу ауданында массаж салонының атын жамылып, интим қызмет көрсететін жезөкшелер үйі анықталды. Мекемеде жұмыс істейтін қыздар массаж қызметінен бөлек өз клиенттеріне қосымша жеке қызметтер көрсеткен, - деп хабарлайды Polisia.kz.
Алматы полицейлері тағы бір жезөкшелер үйін анықтады, - деп хабарлайды Polisia.kz.

""Әкімнің тұрғындармен кездесуінде аудан тұрғындары түнгі уақытта жұмыс істейтін жеке кеңсеге шағымданды. Жедел-алдын алу іс-шаралары барысында мекен-жайдағы массаж салоны тексерілді. Тұрғындардың күдіктері дәлелді болып шықты - мекемеде жезөкшелер үйі орналасқан, онда жеңіл жүрісті 11 қыз анықталды. Сондай-ақ, әкімшілік өкілдері мен жұмысшы персонал аудандық басқармаға жеткізілді.
Қыздар арасында көрші республикалардың әйелдері де ""жұмыс істеді"". Ұсталғандардың бірі, 32 жастағы Ресей Федерациясының азаматы, оның ҚР ҚК-нің 190-бабы бойынша сотталығы бар"", - деді Алматы қалалық ПД Криминалдық полиция басқармасының басшысы Еркін Іңкәров.


Барлық ""жеңіл жүрісті"" қызға әкімшілік жазалау хаттамасы жасалды. Интим қызметтерді ұсынуға мекемені жалға берген үй иесі де тексеріледі. Ол ҚР-ның заңнамасына сәйкес жауапқа тартылады.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/basyip-ozbak-bolgan-politsiya-7-adam-kaza-tapkan-jol-apatyi-319726/,Басып озбақ болған. Полиция 7 адам қаза тапқан жол апаты туралы айтты,"
Қостанай облысының полиция департаменті жеті адамның өмірін қиған көлік апатының себебін айтты, - деп хабарлайды Tengrinews.kz тілшісі.
Қостанай облысындағы жантүршігерлік жол-көлік апатына жүргізушілердің бірінің қарсы жолаққа шығып кетуі себеп болған. Барлығы оқиға болған жерде көз жұмды.

""Түркістан облысының 36 жастағы тұрғыны Lexus автокөлігімен алдыңғы көлікті басып озбақ болып қарсы жолаққа шығып кетіп, Нұр-Сұлтанның 63 жастағы тұрғыны жүргізіп келе жатқан Mitsubishi Pajero автокөлігімен соқтығысқан"", - деп хабарлады Қостанай облысы полиция департаменті өкідері.

Жол-көлік оқиғасы болған жерде жеті адам - Lexus көлігіндегі үш және Mitsubishi Pajero көлігіндегі төрт адам қаза болды. Жол талғамайтын Lexus көлігі Қостанайдан Нұр-Сұлтанға, ал Mitsubishi Pajero Қостанайға бара жатқан. Жол-көлік оқиғасына қатысты соталды тергеу амалдары жүріп жатыр.
Еске салайық, Қостанай - Әулиекөл тасжолында жол апаты болды. Кеше, 2 наурызда шамамен 16:30-да Новонеженка мен Лаврентьевка ауылдарының аралығында екі жол талғамайтын көлік соқтығысқан. Салдарынан жеті адам қаза тапты.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/shyimkent-ortalyigyinda-kyiz-alyip-kashkandar-videoga-tusp-319784/,"Шымкент орталығында ""қыз алып қашқандар"" видеоға түсіп қалды","
Шымкентте Lexus көлігіндегі белгісіз біреу қызды күштеп ""ұрлап"" әкеткен сәтін куәгерлер видеоға түсіріп алған. Бейне әлеуметтік желілерде пайда болды. Қалалық полиция департаменті жағдайды түсіндірді, - деп хабарлайды Tengrinews.kz тілшісі.
Әлеуметтік желілерде ""қызды күштеп алып қашу"" кезі түсірілген видео пайда болды.

""Бұл видеоны куәгерлер жіберді. Олар кеше кешке Шымкент орталығында бір қызды күштеп алып қашқанын мәлімдеді"", - дейді басылым авторы видео сипаттамасында.

Шымкент полиция департаменті 2021 жылдың 3 наурызында сағат 20.00 шамасында қаладағы қонақүйлердің бірінің жанында Lexus маркалы автокөлігіндегі белгісіз біреулер қызды күштеп көлікке отырғызып, кетіп қалғаны туралы хабарлама түскенін айтты.

""Оқиға болған жерге келген жедел-тергеу тобы бірқатар қажетті шаралар өткізіп, оқиғаның мән-жайын анықтады. Сауалнама барысында 22 жастағы қыз 23 жастағы жігітімен ұрысып қалғанын, бірақ көлікке өз еркімен отырғанын түсіндірді. Сондай-ақ, бойжеткен жас жігітке ешқандай шағымы жоқ екенін айтты"", - деп хабарлады Шымкент ПД өкілдері.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/almatyida-balalardyin-koznshe-tobeleskenderdn-videosyi-319644/,Алматыда балалардың көзінше төбелескендердің видеосы тарады,"
Алматыдағы сауда орталықтарының бірінде болған төбелесті куәгер видеоға түсіріп алған. Видео әлеуметтік желілерде тарап кетті. Полиция департаменті оқиғаға қатысты түсініктеме берді, - деп хабарлайды Tengrinews.kz тілшісі.
Видео кадрларынан төбелестің балалар ойын алаңында болғаны көрінеді. Төбелескендерді қызметкерлер мен ер адамдар ажыратуға тырысып жатыр.












Посмотреть эту публикацию в Instagram

Публикация от КрисПи | Алматы | 21+ (@kris.p.original)


Алматы полиция департаменті баспасөз қызметі видеоны тексергенін хабарлады.

""ӘҚБтК-нің 73-бабы ""Денсаулыққа қасақана жеңіл зиян келтіру"" дерегі бойынша іс тіркелді"", - деп хабарлады ведомство өкілдері.

Бұған дейін Нұр-Сұлтанда лифт ішінде маска үшін төбелес видеоға түсіп қалған еді. Видео әлеуметтік желілерде таралды.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/mangyistau-oblyisyinda-kamauga-alyingan-basshyinyin-318940/,Маңғыстау облысында қамауға алынған басшының туыстары Президентке үндеу жасады,"
Маңғыстау облысы Денсаулық сақтау басқармасы басшысының туыстары Президенттен жағдайдың мән-жайын анықтауға көмектесуді сұрады, - деп хабарлайды ""Астана"" телеарнасы.
Сыбайлас жемқорлыққа қарсы іс-қимыл агенттігі Жамал Жаманбаева қызметтік лауазымын теріс пайдаланып, мемлекетке 63 миллион теңге шығын келтірген деп айыптады.
Телеарна мәліметіне сүйенсек, дәрігердің жерлестері және туыстары бұл айыптаумен келіспейді. Науқастар акушер-гинеколог қызметіне алғысы шексіз екенін айтады, ал әріптестері оның қарапайым, іскерлік қасиеттері туралы жақсы пікірде. Туыстарының айтуынша, тамыз айында денсаулық сақтау басқармасы басшысы әкімдіктен рентген аппараттарын жедел сатып алуға өтініш алған. Коронавирус инфекциясы өршіп тұрған уақытта шенеунік үш айда жеткізілетін отандық жабдықты емес, 20 күнде жететін импорттық құрылғыны сатып алған. Айыптаулардың басты себебі осы, дейді туыстары.

""Олар XX ғасырда қолданылған рентген аппаратын сұратқан. Бірақ сатып алынған аппарат цифрлық технологиялары бар, қазір өңірдің үш ауруханасында жұмыс істеп тұрған құрылғы. Біз Қазақстан Республикасының Президентінен осы жағдайды анықтап, әпкемізге көмектесуін сұраймыз"", - дейді әпкесі Алина Жаманбаева.

Сонымен қатар, дәрігердің туысы әпкесі коронавирус жұқтырып, өкпесінің 75 пайызына зақым келгенін айтты. Тергеу изоляторында күдіктінің денсаулығы нашарлап кеткен. Бұған дейін адвокаттар Жаманбаеваны үй қамауына алуды сұраған еді. Бірақ сот өтінішті қабылдамады.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/almatyida-joldagyi-ulken-shunkyir-kesrnen-payda-bolatyin-318811/,Алматыда жолдағы үлкен шұңқыр кесірінен пайда болатын кептеліске тұрғындар шағымданды,"
Алматыда көлік жүргізушілері жолдағы шұңқырды айналып өту үшін ұзын-сонар кептеліс пайда болатынына шағымданды. Бұл жағдайдың виеосын жүргізушілердің бірі әлеуметтік желіде жариялаған. Қала әкімдігі жол ортасындағы шұңқырға қатысты түсінік берді, - деп хабарлайды Tengrinews.kz тілшісі.
Видео кадрларларынан жүргізушілер көлікті зақымдамау үшін шұңқырды айналып өтіп жатқанын көруге болады.












Посмотреть эту публикацию в Instagram

Публикация от Интернет-СМИ (@kris.p.almaty.official)



""Төле би көшесінен Момышұлы көшесіне оңға бұрылған жерде үлкен шұңқыр бар. Осыған байланысты қазір кептелісте тұрмыз"", - дейді видео авторы.

Әуезов ауданы әкімдігі ол жолда инженерлік желілерді ЛРТ астынан шығару жұмыстары жүргізілгенін айтты.

""2021 жылдың 9 ақпанында тасжолдағы шұңқыр уақытша тегістеліп, тас төселді. Жөндеу жұмыстарына ауа райы қолайлы болған кезде ""Сұңқар"" ЖШС мердігер ұйымы асфальт төсейді"", - деп жауап берді әкімдік өкілдері.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/sko-da-otbasyilyik-esrtk-zerthanasyi-ashkere-boldyi-319435/,СҚО-да отбасылық есірткі зертханасы әшкере болды,"
Солтүстік Қазақстан облысында полицейлер синтетикалық есірткі дайындаған отбасын ұстады. Полиция мәліметінше, есірткі зертханасы Петропавлдан 120 шақырым жерде - Жамбыл ауданындағы ауылдардың бірінде орналасқан, - деп хабарлайды Tengrinews.kz тілшісі.
Есірткі зертханасында синтетикалық ""тұз"" дайындауға арналған барлық жағдай болған: желдетілетін бөлмелер жабдықталған, колбалар, өлшеуіш ыдыстар, қорғаныш костюмдері мен респираторлар. Қылмыстық кәсіп түрімен бірге тұратын адамдар мен жақын туыстар айналысқан. Есірткі заттары Петропавлда байланыс тәсілімен сатылған. 


Ұстау және тінту кезінде полицейлер дозаларға өлшеніп салынған және сатуға дайын 55 грамм синтетикалық есірткіні тапқан. Көп көлемдегі қаптама материалдары, ұялы телефондар, дәріхана таразылары, жазбалары бар дәптерлер және басқасы тәркіленді. Сондай-ақ, синтетикалық препаратқа ұқсас шамамен 700 грамм ұнтақ зат табылып, тәркіленді. Тәркіленген заттар сот-химиялық зерттеуге жіберілді.

СҚО ПД басшысының орынбасары, полиция полковнигі Руслан Назаровтың айтуынша, бұл топты анықтау жұмыстары былтыр қазаннан бері жүргізілген. Бүгінде бұл дерек ҚР ҚК 297-бабы бойынша сотқа дейінгі тергеудің бірыңғай тізіліміне енгізілді.

Төрт айыпталушы - екі ер адам мен екі әйел ұсталып, қамауға алынды. Тергеу амалдары жүріп жатыр.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/oralda-balanyi-kagyip-oltrgen-jurgzush-kyizga-katyistyi-sot-318778/,Оралда баланы қағып өлтірген жүргізуші қызға қатысты сот үкімі шықты,"
Орал қалалық соты жаяу жүргіншілер өткелінен өтіп бара жатқан он жастағы баланы қағып өлтірген көлік жүргізушісіне қатысты үкім шығарды. Жол апаты он жастағы Бақтияр Болат самбо күресі секциясына баратын оқушылар сарайына қарама-қарсы бетте болған, - деп хабарлайды Tengrinews.kz тілшісі.
Сотта 2020 жылдың 17 қарашасында 22 жастағы Алтынханым Серікова Hyundai Tucson көлігімен баланы қағып кеткені анықталды. Әйел жаяу жүргіншілер өткелінің алдында тоқтамаған.


""Сот Алтынхан Серікованы Қылмыстық кодекстің 345-бабы 3-бөлігінде (""көлік құралдарын басқаратын адамдардың жол жүрісі немесе көлік құралдарын пайдалану қағидаларын бұзуы"") көзделген қылмысты жасағаны үшін кінәлі деп таныды. Жазалау кезінде сотталушының өкінуі ескерілді. Баланың туыстары қызды кешірді және оған мүмкіндігінше жеңіл жаза тағайындауды сұрады"", - деп мәлімдеді соттағылар.

Сот үкімімен жас әйел бас бостандығынан және бес жылға көлік жүргізу құқығынан айырылды. Жазасын колонияда өтейді.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/karateden-aziya-chempionyi-atangan-18-jastagyi-aktobelk-318666/,Каратэден Азия чемпионы атанған 18 жастағы ақтөбелік Дәулет Хайролла өлі табылды,"
Каратэден Азия чемпионы, 18 жастағы ақтөбелік Дәулет Хайролла өлі табылды, - деп хабарлайды Tengrinews.kz тілшісі ""Диапазон"" басылымына сілтеме жасап.
Ол 4 ақпанда Ақтөбедегі орталық даңғыл бойындағы аялдамада ВАЗ 2107 көлігінде табылған. Ішіне оқ тиген.
Бұдан кейін пабликтерде ПД бағыттамасы жарияланып, онда өлтірілген адам Дәулет Хайролла екені жазылған. Оны өлтірді деген күдікпен үш адамға іздеу жарияланған. Олар 2000 жылғы Серік С. және 2001 жылғы Азат Ж., 2001 жылғы Бектұрған Е.
Полиция тұрғындардан ұстау кезінде қауіпсіздік шараларын ұмытпауды сұрады.


Ал кейін ресми ақпарат шығып, онда 18 жастағы күдікті ұсталғаны айтылды, ол адам өлтіргенін мойындап, қылмыс қаруын қайда жасырғанын айтқан.
Өлтірілген Дәулет Хайролла киокушинкай каратэден спорт шеберіне үміткер, Азия кубогы иегері, Қазақстан кубогінің үш дүркін иегері болған. Қоңыр белбеу иегері болған. Ол бапкерлік қызметпен де айналысқан.
Фото: Instagram
Полиция таратқан мәліметке қарағанда, 4 ақпанда жастар қаланың ескі бөлігінде таныс қыздың туған күнін тойлау үшін үй жалдаған. Тойлау кезінде жігіттер ерегесіп қалып, оның арты адам өлімімен аяқталған.
Ratel.kz басылымы келтірген мәліметке сенсек, Дәулет Хайролла досын қорғау үшін келген. Досы жанжал кезінде таныстарының бірін ұрған делінеді. Зардап шеккен жігіт достарына хабарласып, ұрған жігітпен кездесуге жиналған. Дәулет Хайролла досымен бірге тұрған, кездесуге келгендер оларға оқ атқан, сол оқ Дәулетке тиген. Атқандар шошып қалып, оны көлігіне салып, не істерін білмей, қаланы аралап жүре берген. Өлтірілген спортшыны олар кейін Орталық стадион маңында көлікке тастап кеткен.

""Келесі аптада Дәулет Хайролла ҚР Кубогіне аттануы керек еді. Осы чемпионатқа қатысады деп отырдық. Бұл орны толмас қаза"", - деп келтіреді Ratel.kz облыстық денсаулық сақтау басқармасы басшысы Евгений Гончаровтың сөзін.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/atyirauda-oyyin-biznesn-uyyimdastyirushyilar-sottaldyi-319251/,Атырауда ойын бизнесін ұйымдастырушылар сотталды,"
Атырауда букмекерлік кеңсе түріндегі заңсыз ойын бизнесін ұйымдастыру дерегі анықталды. Ойын бизнесін ұйымдастырушылар сотталды, - деп хабарлайды Tengrinews.kz тілшісі Қаржы министрлігінің Қаржы мониторингі агенттігіне сілтеме жасап. 

""Атыраудағы төрт мекенжай бойынша ""Э-БК"" ЖШС букмекерлік кеңсесі түріндегі заңсыз ойын бизнесін ұйымдастыру дерегі анықталды. Нысанды тексеру кезінде 17 процессор, 16 монитор, 32 теледидар, чек шығаруға арналған 14 термопринтер мен 1,2 миллион теңге тәркіленді"", - деді агенттік өкілдері. 

Атырау сотының үкімімен қаланың екі тұрғыны Қылмыстық кодекстің 28-бабы 5-бөлігі, 307-бабы, 3-бөлігі 2-тармағында көзделген қылмысты жасағаны үшін кінәлі деп танылып, әрқайсына төрт жылға бас бостандығын шектеу түріндегі жаза тағайындалды. Алынған заттай дәлелдемелер мемлекет кірісіне айналдырылды.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/politsiya-ekbastuzda-bolgan-ks-olmne-katyistyi-tusnk-berd-319422/,Полиция Екібастұзда болған кісі өліміне қатысты түсінік берді,"
Бүгін таңертең Екібастұзда ер адамды атып өлтірген күдікті іздестіріліп жатыр, - деп хабарлайды Tengrinews.kz тілшісі.
Жалғасы


1.

Екібастұзда кісі қолынан қаза болған адам KEGOK-та жұмыс істеген












Павлодар облысы полиция департаменті баспасөз қызметінің ақпараты бойынша, 23 ақпанда сағат 8:00-ден 8:10-ға дейін Екібастұздағы Сәтбаев көшесіндегі үйдің ауласында белгісіз қарудан ер адам оқ атқан. Жараланған ер адам оқиға болған жерде қаза тапты.
Аталған факт бойынша ҚР Қылмыстық кодексінің 99-бабы 1-бөлігі бойынша сотқа дейінгі тергеу басталды.

""Қазіргі уақытта күдіктіні анықтауға бағытталған жедел-іздестіру шаралары жүргізіліп жатыр"", - деді Павлодар облысы полиция департаменті бастығы Нұрлан Мәсімов.

Полиция оқиғаға қатысты қандай да бір ақпаратты білетін азаматтардан 102 телефон нөміріне хабарласуды сұрайды. Жеке деректер сақталатынына кепілдік беріледі.
ҚР Қылмыстық-процессуалдық кодексінің 201-бабына сәйкес өзге ақпарат тергеу мүддесінде сәйкес жария етілмейді.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/shko-da-ek-turgyin-alayakka-senp-23-million-tengesnen-319222/,"ШҚО-да екі тұрғын алаяққа сеніп, 23 миллион теңгесінен айрылып қалған","
Шығыс Қазақстан облысында екі тұрғын алаяққа сеніп, 23 миллион теңгесінен айырылып қалған. Тарбағатай ауданының 27 жастағы тұрғыны екі әйелді алдап, қомақты қаржы, пәтер беруге уәде берген, - деп хабарлайды Tengrinews.kz тілшісі.
ШҚО полиция департаменті Өскемен қаласының 24 жастағы тұрғыны жинаған сомасын екі есеге арттырғысы келіп, алаяққа төрт миллион теңге бергенін хабарлады. Кейін ол ақшасынан да, әйелден де айырылып қалған.

""Жәбірленуші Өскемендегі полиция бөліміне шағым түсірді. Сол күні Тарбағатай ауданы тұрғынынан да дәл сондай арыз түсті. Екі келіншекті де бір алаяқ алдағаны белгілі болды. Екінші әйел алаяққа пәтер сатып алуға 19 миллион теңгесін берген"", - деді ШҚО ПД баспасөз қызметі өкілдері.

Тексеру нәтижесінде Тарбағатай ауданының 27 жастағы тұрғыны анықталды. Әйел өз кінәсін толық мойындады.

""Күдікті уақытша ұстау изоляторына қамалды. Аталған факт бойынша ҚР ҚК-нің 190-бабы 3-бөлігінің 1-тармағы (""Ірі мөлшердегі алаяқтық"") және 4-бөлігі 2-тармағы (""Аса iрi мөлшердегі алаяқтық"") бойынша сотқа дейінгі тергеу жүргізіліп жатыр"", - деп хабарлады ШҚО ПД бастығы Сағат Мәдиев.

Айта кетейік, жақында осындай қылмыс Қазақстанның басқа қалаларында да тіркелген. Мысалы, Нұр-Сұлтан тұрғыны бастапқы жарнаға үлкен пәтер беруге уәде берген компанияға соңғы ақшасын салып, нәтижесінде отбасымен көшеде қалған. Ал Шымкент қаласының тұрғыны әлеуметтік желідегі қазақстандық азаматтардың құжаттары көмегімен 50 онлайн-несие рәсімдеген.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/kassirge-benzin-shashyip-tonap-kett-karagandyida-nesie-318896/,"""Кассирге бензин шашып, тонап кетті"": Қарағандыда несие ұйымына шабуыл жасады деген күдіктілер ұсталды","
Қарағандыда полиция қызметкерлері микронесие ұйымының кассасына шабуыл жасады деген күдікпен екі ер адамды ұсталды, - деп хабарлайды Tengrinews.kz тілшісі.
Күдіктілер 19 және 28 жастағы қала тұрғындары болып шықты. Екеуі де ұсталып, кінәсін мойындады.

""Жедел-іздестіру шаралары барысында криминалдық полиция қызметкерлері 19 және 28 жастағы екі күдіктіні ұстады. Олар кінәсін мойындады. Сотқа дейінгі тергеу амалдары жүріп жатыр"", - деді Қарағанды облысы полиция департаментінің басшысы Ерлан Файзуллин. Еске салайық, 9 ақпанда Қарағандыда екі белгісіз адам микронесие ұйымы кеңсесіне басып кіріп, кассирдің үстіне бензин шашып, 120 мың теңге алып кеткен болатын.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/shko-da-politseyler-auyil-turgyinyinan-karu-jarak-arsenalyin-319102/,ШҚО-да полицейлер ауыл тұрғынынан қару-жарақ арсеналын тәркіледі,"
Полиция қызметкерлері Шығыс Қазақстан облысындағы ауыл тұрғынынан оқ-дәрілер, бірнеше мылтық, патрондар мен оны алып жүруге арналған жабдықты тәркіледі, - деп хабарлайды Tengrinews.kz тілшісі ""Устинка LIVE"" басылымына сілтеме жасап.
Көкпекті ауданының криминалдық полиция бөлімі қызметкерлері 63 жастағы ауыл тұрғыны үйін тінту кезінде түрлі калибрлі төрт бір ұңғылы және екі ұңғылы бір мылтықты, 16 патронды, 18 гильзаға арналған қорамсақ және қаптағы пышақты тауып, тәркіледі.

""Тергеу-баллистикалық сараптамасы тәркіленген заттардың спорттық және аңшылық қаруларға арналған оқ-дәрілер екенін және атуға жарамды екенін көрсетті. Пышақ аңшылыққа арналған"", - деді ШҚО полиция департаментінің бастығы Сағат Мәдиев.

ҚР ҚК-нің 287-бабы 3-бөлігі (""Қару мен оқ-дәрілерді заңсыз сатып алу, беру, өткізу, сақтау немесе алып жүру"") бойынша сотқа дейінгі тергеу басталды. Ер адамға бес мың АЕК (14,5 миллион теңге) айыппұл, түзеу жұмыстары немесе бес жылға дейінгі мерзімге бас бостандығын шектеу немесе айыру жазасы қарастырылған. Күдікті белгілену үшін бөлімшеге келіп тұру міндеттелді.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/almatyida-abaktyidan-kashyip-ketken-er-adam-kansha-jyilga-319634/,Алматыда абақтыдан қашып кеткен ер адам қанша жылға сотталуы мүмкін?,"
Ішкі істер министрлігі Алматының тергеу изоляторынан қашып кеткен Дамир Дәуітов алты жылға дейін бас бостандығынан айырылуы мүмкін екенін айтты, - деп хабарлайды Tengrinews.kz тілшісі.

""Аталған дерек бойынша қылмыстық кодекстің 426-бабына сәйкес соталды тергеу басталды.
ҚАЖК қызметкерлерінің үйлесімді іс-әрекетінің, соның ішінде Алматы, Алматы облысы, Жамбыл және Ақтөбе облыстарында жасалған бірлескен жұмыстың арқасында ер адам 28 ақпанда Ақтөбе облысында ұсталды. Қазіргі уақытта ол Ақтөбедегі изоляторға қамалды. 426-бап бойынша алты жылға дейін бас бостандығынан айыру қарастырылған"", - деді брифингте ІІМ Криминалдық полиция департаментінің басшысы Думан Таев.

Бұған дейін Алматыда абақтыдан қашып кеткен қылмыскер 28 ақпанда Ақтөбеде ұсталғаны хабарланған болатын. 
Еске салайық, Дамир Дәуітов Алматыдағы ЛА-155/18 мекемесінен 15 ақпанда қашып кеткен. БАҚ мәліметінше, ол бұрын да қашқан.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/almatyi-oblyisyinda-shugyil-kongan-an-2-ushagyi-okiga-319562/,Алматы облысында шұғыл қонған АН-2 ұшағы: оқиға орнынан суреттер пайда болды,"
2021 жылдың 26 ақпанында сағат 12.26-да​ Іле ауданы Боралдай кентінде Боралдай-Кеген бағытында санитарлық авиация әуежайынан ұшып шыққан АН-2 ұшағы қозғалтқышында ақау шығып, жерге шұғыл қонуға мәжбүр болды. Бұл туралы ҚР ТЖМ ресми өкілі Талғат Уәли хабарлады, - деп хабарлайды Tengrinews.kz тілшісі.​
Жалғасы


1.

Алматы облысында шұғыл қонған АН-2 ұшағының командирі оқиғаның мән-жайын айтып берді












Ұшақ оңтүстік бағыттағы ұшу-қону жолағынан 1,5 шақырым жерге​ қонды. Оқиға болған жерге ТЖД-ның 7 қызметкері мен 2 техника, ""Боралдай"" авиациялық қауіпсіздік қызметінен 15​ қызметкер мен 5 техника барды.

""Ұшақта экипаждың 2 мүшесі және 3 жолаушы болған. Зардап шеккендер мен қаза тапқандар жоқ"", - делінген хабарламада.



Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/nur-sultan-ortalyigyinda-kolk-ortend-319739/,Нұр-Сұлтан орталығында көлік өртенді,"
Нұр-Сұлтанда Мәңгілік Ел даңғылында автокөлік өртенді, - деп хабарлайды Tengrinews.kz тілшісі қалалық ТЖД-ға сілтеме жасап.

""Құрамында бес қызметкері мен бір техникасы бар өрт сөндіру бөлімшесі сағат 15.50-де Есіл ауданы, Мәңгілік Ел даңғылы, 18 мекенжайы бойынша шақыртуға шықты. Келген бойда Mazda маркалы көлігі тұрақта жанып жатқаны анықталды"", - деп хабарлады ТЖД баспасөз қызметі өкілдері.

Құтқарушылардың мәліметінше, өрт 16.03-те жойылды. Қаза болғандар мен зардап шеккендер жоқ. Өрттің шығу себебі анықталып жатыр.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/baykonyirda-jet-jasar-ek-bala-jogalyip-kett-319328/,Байқоңырда жеті жасар екі бала жоғалып кетті,"
Байқоңыр қаласында 20 ақпанда жеті жасар екі бала жоғалып кетті. Балаларды ресейлік және қазақстандық құқық қорғау органдары іздеп жатыр, - деп хабарлайды Tengrinews.kz тілшісі ""Байқоңыр"" кешенінің прокуратурасына сілтеме жасап.
20 ақпанда ""Маяк"" спорт кешенінен жаттығудан шыққан екі бала жоғалып кетті. Ресейдің Тергеу комитеті балалардың жоғалу дерегі бойынша қылмыстық іс қозғады. Осы уақытқа дейін балалардың қайда екені белгісіз.

""Байқоңыр"" кешенінде жұмыс істейтін ресейлік және қазақстандық құқық қорғау органдары, Байқоңыр қаласының әкімшілігі және өзге де уәкілетті органдар жоғалған балалардың орналасқан жерін, мән-жайын егжей-тегжей анықтап жатыр. Қылмыстық істің тергеу барысын кешен прокуроры ерекше бақылауға алды"", - деп мәлімдеді ""Байқоңыр"" кешенінің прокуратурасындағылар.


 
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/pavlodarlyik-suykt-ayelderne-syiylyik-ushn-atr-urlagan-319332/,"Павлодарлық ""сүйікті әйелдеріне"" сыйлық үшін әтір ұрлаған","
Павлодарда ер адам сауда орталығының сөресінен ""сүйікті әйелдеріне"" сыйлау үшін бірден бірнеше әтірді ұрлаған. Оқиға бейнебақылау камерасына түсіп қалды, - деп хабарлайды Tengrinews.kz тілшісі.
Кадрдан сөренің алдында ерлі-зайыптының әтір таңдағанын және кейін ер адам оларды күртешесіне тыққанын көруге болады. Басқа сөренің алдына барып, тура солай жасайды.
Полициядағылар ұрлықтан кейін ер адам мен оның серігі сауда орталығынан кетіп қалғанын айтты. Бірақ павлодарлық ұрлаған әтірлерді сыйлап үлгермепті. Дүкен өкілінің мәлімдемесінен кейін жедел уәкілдер күдіктіні іздестірді.

""Облыс орталығының 36 жастағы тұрғыны ұсталды. Ол барлық әтірді сүйікті әйелдеріне бергісі келетінін түсіндірді"", - деді Павлодар қаласы Оңтүстік полиция бөлімінің бастығы Жеңіс Жансеркенов.


Полицияның мәліметінше, ер адамның серігі сүйіктісінің мұндай әрекетіне қарсы болмаған. Күдікті жалпы сомасы 100 мың теңге болатын 4 әтірді ұрлаған.

""Ұрлық дерегі бойынша Қылмыстық кодекстің 188-бабына сәйкес сотқа дейінгі тергеу жүргізіліп жатыр"", - деді полициядағылар.

Баптың санкциялары мың айлық есептік көрсеткішке дейінгі мөлшерде айыппұл салуды немесе сегіз жүз сағатқа дейін қоғамдық жұмыстарға тартуды, я болмаса үш жылға дейін бас бостандығын шектеуді не айыруды көздейді.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/jalgan-paterd-jalga-bergen-astanalyik-ustaldyi-318627/,Жалған пәтерді жалға берген астаналық ұсталды,"
Нұр-Сұлтанда жалған пәтерлерді жалға берген қыз ұсталды. 25 жастағы қыз хабарландырулар сайтында пәтер беру туралы жалған хабарландырулар жариялаған, - деп хабарлайды Tengrinews.kz тілшісі елордалық Полиция департаментіне сілтеме жасап. 
Жалғасы


1.

ШҚО тұрғыны қазақстандықтарды 10 миллион теңгеге алдаған












Күдікті өзгелердің хабарландыруын салып, бағасын арзан етіп қойған. Ол клиенттермен телефон арқылы сөйлесіп, алдын ала төлемді электрон әмиянға салу керегін айтқан. Жәбірленушілер ақша жібергеннен кейін алаяқ хабарландыруын өшіріп, ұялы телефонын сөндіріп тастаған. 

""Күдіктіге қатысты ҚР Қылмыс тық кодексінің 190-бабы бойынша сотқа дейінгі тергеу жүргізіліп жатыр. Бүгінде жәбірленушілер саны 13. Алайда олардың саны көп болуы мүмкін. Жалпы шығын - 500 000 теңге"", - деді полиция өкілдері. 

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/sko-da-15-tonna-dan-tielgen-juk-kolg-audaryildyi-319310/,СҚО-да 15 тонна дән тиелген жүк көлігі аударылды,"
Петропавлдан 70 шақырым жерде 15 тонна дән тиелген жүк көлігі аударылды, - деп хабарлайды Tengrinews.kz тілшісі СҚО ПД баспасөз қызметіне сілтеме жасап.
Есіл ауданында Чириковка ауылының маңында ""Volvo"" жүк көлігінің жүргізушісіне көмек қажет болды. Ол Тимирязевоға 15 тонна дән тасымалдап бара жатқанда жыраға түсіп кетіп, бүйірімен аударылған. Түнде оған ешкім жете алмаған. 19 ақпанда таңғы сағат 4-тен бастап ""Қазақавтожол"" ЖШС техникасы жол тазалауға шығып, полицейлер тасжолды тексеруге кірісті.


""Volvo жүргізушісіне көмектесу үшін олар ""Агрофирма Сельская"" ЖШС директоры Серік Женапиновқа жүгінді. Ол ""Manitou"" тиегіші мен ""К-700"" тартқышын берді, сондай-ақ жүргізушіге ыстық түскі ас пен термос беріп жіберді. Тәртіп сақшылары тасымалдаушы жіберген екінші жүк көлігіне тұқымдарды қайта тиеуге көмектесті, содан кейін Volvo жолға шықты"", - делінген хабарламада. 


Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/atyirauda-364-dana-kik-muyz-tarklend-318916/,Атырауда 364 дана киік мүйізі тәркіленді,"
Атыраулық полицейлер 364 дана киік мүйізін тәркіледі, - деп хабарлайды Tengrinews.kz тілшісі Polisia.kz сайтына сілтеме жасап. 
6 ақпанда жедел-іздестіру іс-шараларын жүргізу барысында Атырау облысы ПД криминалдық полиция басқармасы мен балық қорына қылмыстық қолсұғушылыққа қарсы күрес бөлімінің қызметкерлері Атырау қаласындағы Геолог ықшамауданындағы көпқабатты үйлердің бірінің ауласында жергілікті тұрғындарға тиесілі екі көлік ішінен 364 дана киік мүйізін тауып, тәркіледі.

""ВАЗ-21014"" автокөліктердің бірінен 200 дана киік мүйізі және еш жерде тіркелмеген қос ұңғылы ""ТОЗ-16"" маркалы аңшы мылтығы табылды. Ал екінші көліктен 164 дана киік мүйізі мен рұқсат құжаттары жоқ 4,5 калибрлі ""Байкал МР-512"" маркалы қару тәркіленді"", - делінген хабарламада.


Қазіргі таңда Исатай ауданы мен Атырау қаласының 23 жастағы екі тұрғына қатысты ҚР Қылмыстық кодекстің 339-бабы 1-бөлігі бойынша сотқа дейінгі тергеп-тексеру амалдары жүріп жатыр.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/tengri-bank-eks-menedjerlerne-halyikaralyik-zdeu-318562/,Tengri Bank экс-менеджерлеріне халықаралық іздеу жарияланды,"
Tengri Bank экс-менеджерлеріне халықаралық іздеу жарияланды, - деп хабарлайды Tengrinews.kz тілшісі қаржы мониторингі агенттігіне сілтеме жасап. Олар ""Tengri Bank"" АҚ бұрынғы басшылығының ісі бойынша іздестіріліп жатыр. 
Жалғасы


1.

Tengri Bank бұрынғы басшысы ұсталды












Агенттік мәліметінше, халықаралық іздеуге ""Tengri Bank"" АҚ экс-қызметкерлері жарияланған, олар:
Tengri Bank АҚ Әкімшілік-шаруашылық департаментінің бұрынғы директоры Бақытов Алмас Бақытұлы, 1977 жылы туған. 

оның бақылауындағы компаниялардың бірінің басшысы Рахметова (Байжанова) Тоғжан Тілеужановна, 1991 жылы туған.

Оларға қамауда ұстау түріндегі бұлтартпау шарасы тағайындалды.
Tengri Bank-тің іздеудегі экс-менеджерлері туралы ақпарат білетіндер 8 (7172) 708-478 немесе 8 777 111 93 77 телефондарына қоңырау шалуға болады.
Бұған дейін Қаржы министрлігі Tengri Bank басқарма төрағасының бұрынғы орынбасары Бақтияр Ілиясов пен Алматы филиалы директорының бұрынғы орынбасары Әсет Жадықов ұсталғанын хабарлаған болатын. Бақтияр Ілиясов Tengri Bank басқарма төрағасының орынбасары - басқарма мүшесі лауазымында 2015-2017 жылдар аралығында, сондай-ақ 2017 жылғы желтоқсаннан бастап 2020 жылғы қаңтарға дейін жұмыс істеген.
9 қарашада Алматының тергеу соты Бақтияр Ілиясовқа, Әсет Жадықовқа және тағы бір сыбайласы Н. Жылқыбаеваға қатысты бұлтартпау шарасын - екі айға дейінгі мерзімге күзетпен ұстауды санкциялаған.
Tengri Bank экс-менеджерлері 5,4 миллиард теңге ұрлады деген күдікке ілінген.
Еске салайық, Tengri Bank 2020 жылғы қыркүйекте лицензиясынан айырылған болатын.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/dizayner-bisen-nn-olm-prokuror-ayyiptalushyinyi-kamau-merzmn-319266/,Дизайнер Bisen-нің өлімі: прокурор айыпталушыны қамау мерзімін қысқартуды сұрады,"
Дизайнер Bisen-ді өлтіру ісі бойынша айыпталушы сотта соңғы сөзін айтты. Іс Алматы қаласы қылмыстық істер жөніндегі мамандандырылған ауданаралық сотында қаралып жатыр, - деп хабарлайды Tengrinews.kz тілшісі.
Жалғасы


1.

Алматыда дизайнер Bisen-нің өліміне кінәлі адамға сот үкімі шықты












Сотталушы С. Дүйсенғалиев марқұмның отбасынан кешірім сұрап, жасаған әрекетіне өкінетінін айтты.

""Оны өлтіргім келмеді. Мен екі баланың әкесі, отбасымның асыраушысымын. Осыны ескеруіңізді сұраймын, құрметті сот"", - деді сотталушы.

Сондай-ақ, тыңдау барысында прокурор айыпталушының екі баласы бар екенін және істі ауырлататын жағдайлар жоқ екенін ескеріп, оны 11 жыл және 3 айға бас бостандығынан айыруды сұрады.
Айта кетейік, бұған дейін прокурор дизайнер Bisen-ді өлтірді деп айыпталған ер адамды 12 жылға бас бостандығынан айыруды сұраған еді. Ал қайтыс болған дизайнердің отбасы соттан кінәліні 15 жылға бас бостандығынан айырып, 10 миллион моральдық залал төлеуін сұрады.
Дизайнер өліміне күдікті ретінде Алматыда 1991 жылы туған ер адам ұсталды. Ол марқұм кездескен қыздың ағасы. Полицияда күдікті қарындасы мен дизайнердің кездесуіне қарсы болғандықтан ұрып-соғып, өлтіргенін мойындағанын хабарлады. 
2020 жылғы 18 қазанда әлеуметтік желілерде танымал қазақстандық дизайнердің қайтыс болғанын рэпер Hiro, сондай-ақ ""Ирина Кайратовна"" тобының мүшесі Азамат Маркленов жариялады.
Куәгердің айтуынша, бәрі ауладағы жанжалдан басталған. Соңы төбелеске ұласып, көп ұзамай қарсыластардың бірі құлап, оқиға орынында қайтыс болады. Ал екінші адам қашып кеткен.

""Пәтерінің терезесінен қарап тұрған куәгер ""102"" пультіне қоңырау шалып, аулада төбелес болып жатқанын хабарлады. Нәтижесінде олардың біреуі сол жерде құлап, екіншісі қылмыс орнынан қашып кеткен. Оқиға орнына келген дәрігерлер ер адамның қайтыс болғанын хабарлады. Оның жеке басы бірден анықталды. Ол 1989 жылы туған азамат"", - деп хабарлады Алматы ПД баспасөз қызметі өкілдері.

Сәбит Сырахан - танымал streetwear бренд дизайнері. Оның киімдерін көптеген рэпер мен хип-хоп мәдениеті өкілдерінен жиі кездестіруге болады.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/mektepke-mas-kuyde-kelgen-kyizyilordalyik-ayel-ata-ana-318703/,Мектепке мас күйде келген қызылордалық әйел ата-ана құқығынан айырылуы мүмкін,"
Қызылордада екі баласын қараусыз қалдырған қызылордалық әйел ата-ана құқығынан айырылуы мүмкін, - деп хабарлайды Polisia.kz.
2021 жылы 3 ақпанда Қызылорда қаласындағы білім беру ұйымдарының біріне 1979 жылы туған азаматша масаң күйде келіп, мекемедегілердің мазасын алған. Бұл дерек бойынша әйел адамға қатысты Қазақстан Республикасы ӘҚБтК-нің 440-бабымен (Алкогольдік ішімдіктерді iшу немесе қоғамдық орындарға масаң күйде келу) әкімшілік хаттама толтырылып, ол уақытша бейімдеу және детоксикация орталығына орналастырылды.

""Мектеп әкімшілігі мен тәртіп сақшылары азаматшаның тұрғылықты мекенжайын тексеру барысында жоғарыда көрсетілген азаматшаның кәмелетке толмаған екі баласының қараусыз, әрі қадағалаусыз қалғанын анықтады. Осыған орай, әйелдің кәмелетке толмаған алты жастағы қызы облыстық кәмелетке толмағандарды бейімдеу орталығына, бір жарым жастағы қызы көпбейінді балалар ауруханасына орналастырылды. Тексеру барысында 42 жастағы азаматшаға қатысты әкімшілік құқық бұзушылық жасағаны үшін үш рет хаттама толтырылғандығы анықталды"", - делінген хабарламада. 

Бүгінде Қызылорда қалалық Полиция басқармасының қызметкерлері әйел адамды ата-аналық құқығынан айыру немесе шектеу мәселесін шешу үшін қала әкімі жанындағы кәмелетке толмағандар істері және олардың құқықтарын қорғау жөніндегі комиссия отырысына құжаттар жинақтап жатыр. 
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/almatyi-auejayyinda-qazaq-air-ushagyinyin-shassi-jaryildyi-319002/,Алматы әуежайында Qazaq Air ұшағының шассиі жарылды,"
Алматы әуежайында Qazaq Air ұшағының шассиі жарылды, - деп хабарлайды Tengrinews.kz тілшісі.
Жалғасы


1.

Qazaq Air ұшағының шассиі жарылды: оқиғаға қатысты ААК түсінік берді











2.

Шассиі жарылған Qazaq Air ұшағының командирі оқиғаның мән-жайын айтып берді











3.

Авиация әкімшілігі Qazaq Air компаниясына тексеріс бастады












Ақпарат бойынша, IQ-353 борты 6:30-да Нұр-Сұлтаннан ұшып, Алматыға 8:12-де қонған.


""Біз Нұр-Сұлтанда 6:30-да ұшаққа отырдық. Ұшақ Алматыға келіп, жолақпен қозғалып бара жатқанда жылдамдықты әдеттегідей төмендете бастады. Бірақ бір сәтте ол қайта жылдамдық алды, содан кейін қатты жарылыс болды. Оң жағындағы дөңгелек жарылды. Ұшақ темірмен жүрді. Біз қазір тірегіш сынып, бәріміз осында өлеміз деп ойладық.
Балалар, әйелдер жылай бастады. Тоқтағаннан кейін ұшақта 30 минуттай отырдық, түтін шықты. Резеңке жанған соң шығар. Өрт сөндіру көлігі келді, бізді автобусқа отырғызып алып кетті, бәрін үйге жіберді. Қаза болғандар мен зардап шеккендер жоқ"", - деді рейс жолаушыларының бірі, ол есімін атағысы келмеді.



Жолаушының айтуынша, осыған ұқсас жағдай Qazaq Air компаниясының ұшағымен де болған, ол 12 ақпанда Нұр-Сұлтаннан Шымкентке ұшуы тиіс еді. Әуе кемесі ұша бастағанда шассиі жарылған. 












Посмотреть эту публикацию в Instagram

Публикация от интернет-СМИ «kris_p_brothers» (@kris_p_brothers_official)



""Qazaq Air компаниясының ұшағымен де солай болды. Ол ұша бастағанда дөңгелегі жарылған. Бұл туралы сол күні Шымкентке ұша алмай қалғандар айтты. Борт бұрылып, шұғыл қонған. Қалай қонғанын білмеймін. Жолаушылардың барлығы шошып жүрді. Оларға тамақ пен су да, тұратын үй де берілмеді. Айқай-шу болды, біреудің қысымы көтеріліп, жедел жәрдем келді. Түні бойы әуежайда отырған"", - дейді ер адам.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/ekbastuzda-belgsz-breu-er-adamdyi-atyip-oltrd-319419/,Екібастұзда белгісіз біреу ер адамды атып өлтірді,"
Екібастұзда белгісіз біреу ер адамды адамдардың көзінше атып өлтірді, - деп хабарлайды Tengrinews.kz тілшісі.
Жалғасы


1.

Полиция Екібастұзда болған кісі өліміне қатысты түсінік берді











2.

Екібастұзда кісі қолынан қаза болған адам KEGOK-та жұмыс істеген











3.

Екібастұзда кісі қолынан қаза болған адам KEGOK-та жұмыс істеген











4.

Екібастұзда жұрттың көзінше ер адамды атып өлтірген күдікті ұсталды












Кісі өлтіру сәті бейнебақылау камераларын түсіп қалған. Оқиға болған жерде жедел-тергеу тобы жұмыс істеп жатыр. 
Жаралы ер адамның денесі бүгін таңертең табылды. Әлеуметтік желілерде оқиғаның видео пайда болды. Онда ер адам қоқыс тастап, қайтып бара жатқанда басқа біреу оған оқ атып, қашып кетеді. Ер адам құлайды. Біраз уақыттан кейін шабуылдаушы оралып, жерде жатқан адамды қайта атып кетеді.

""Ер адамға оқ атылды. Шамамен 50 жаста, қазақ. Трансформатордың жанында қылмыскер тұрды. 8:12-де оны күтіп тұрған. Ер адам қоқыс шығарып қайтып бара жатқанда атып тастады. Екі рет атты. Соңғысы - басына"", - дейді видео сыртындағы әйел.
Оқиға орнын Павлодар облысы полиция департаментінің жедел-криминалистикалық бөлімшесі қоршап алды. 
Әлеуметтік желілерде тараған ақпаратқа сәйкес, 1960 жылы туған ер адам бірден көз жұмған. Ол ""Кегок"" АҚ-да электромонтер болып жұмыс істегені хабарланды. Күдікті қара киімде болған, медициналық маска мен көзілдірік таққан. 
Полиция департаменті оқиғаға әлі түсінік берген жоқ.




Фото ©Tengrinews.kz
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/turkstanda-tort-balanyin-olmne-katyistyi-kyilmyistyik-s-319598/,Түркістанда төрт баланың өліміне қатысты қылмыстық іс қозғалды,"
Түркістан облысында жекеменшік үйден төрт бала мен олардың анасының өлі табылуына қатысты қылмыстық іс қозғалды, - деп хабарлайды Tengrinews.kz тілшісі.
Жалғасы


1.

Түркістандағы бес адамның өлімі: қайғылы оқиғаның мән-жайы анықталды











2.

""Шешесі есік маңында жатты"". Бес адамды өлі тапқан көршісі мән-жайды айтты












Түркістан облысы әкімі Өмірзақ Шөкеев Түркістанда болған бес адамның өлімі себептерін анықтау үшін комиссия отырысын өткізді.
Полиция және төтенше жағдайлар департаментіне жан-жақты тергеу жүргізіп, оқиғаға кінәлі адамдарды табу және жазалау тапсырылды. Қайғылы оқиғаға байланысты қылмыстық іс қозғалды. Тергеу амалдары жүргізіліп жатыр.


""Денсаулық сақтау басқармасының психологтары қаза тапқандардың туыстары мен достарына көмек көрсетеді, жерлеу рәсімін ұйымдастыруға көмек беріледі"", - деп хабарлады облыс әкімдігінің баспасөз қызметі өкілдері.

Сондай-ақ, 28 ақпанда сағат 11.00-де барлық мүдделі орган қатысатын баспасөз конференциясын өткізу жоспарланды.
Айта кетейік, 27 ақпанда бір отбасының бес мүшесі иіс тиіп қайтыс болды. Қайтыс болған балалардың анасы 1980 жылы туған, балалары 2004, 2006, 2013 және 2016 жылғы.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/satbaevtagyi-tartpszdk-sot-otyiryisyi-bastaldyi-319642/,Сәтбаевтағы тәртіпсіздік: сот отырысы басталды,"
Қарағанды облысында кәмелетке толмағандардың істері жөніндегі мамандандырылған ауданаралық сотында былтыр шілдеде Сәтбаев қаласында болған жаппай тәртіпсіздікке қатысты басты сот талқылауы басталды, - деп хабарлайды Tengrinews.kz тілшісі.
Айыпталушы тарапта - 54 адам. Олардың ішінде 48 ер адам және алтауы әйел. Оларға ҚР ҚК-нің 272-бабы ""Жаппай тәртіпсіздіктерді ұйымдастыру және оған қатысу"", сондай-ақ 380-бабы ""Билік өкіліне қатысты зорлық-зомбылық қолдану"" бойынша айып тағылды. Сот процесін судья Кенжебай Ысқақбаев жүргізеді.
Айта кетейік, Сәтбаев қаласында 2020 жылғы 23-нен 24 шілдеге қараған түні кәмілеттік жасқа толмаған балаға қатысты зорлық-зомбылық дерегі анықталғанан кейін жаппай тәртіпсіздік болды.
Бұған дейін 23 шілдеде кешке қалада бес жасар қыз жоғалып кеткен. Оны іздеуге барлық тұрғын жиналған. Сөйтіп, қыз пәтерлердің бірінен табылды. Пәтерде онымен бірге ер адам болған. Жергілікті тұрғындар кішкентай қыз табылған үйдің алдына жиналып, күдіктіні жазалау үшін бірнеше рет оның үйіне басып кірмек болған.
Тұрғындар 5 жасар қызды зорлады деген күдіктіні өздері жазаламақ болған. Артынша ашуланған тұрғындар полиция ғимараты маңындағы көліктерді өртегені хабарланды.
Жергілікті тәртіп сақшыларына Ұлттық ұлан сарбаздары көмекке келді. Осыдан кейін жағдай бақылауға алынды.
6 қазанда Қарағанды тергеу изоляторында қыз зорлады деген күдікпен қамауға алынған ер адамның денесі табылды. Ол өз-өзіне қол жұмсаған.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/1999-jyildan-ber-dunie-juz-boyyinsha-zdeude-bolgan-318885/,1999 жылдан бері дүние жүзі бойынша іздеуде болған қазақстандық қылмыскер ұсталды,"
Солтүстік Қазақстанның тумасы Николай Павлюк Грузияда 21 жыл бойы жасырынып жүрген, - деп хабарлайды Петропавловск.news.
Ер адамды Интерпол және Ресей ІІМ колониядан қашып кеткеннен кейін іздеген. Павлюк осы уақыт аралығында бірнеше елде болған, тіпті Солтүстік Қазақстанда басқа біреудің атымен өмір сүргені белгілі болды.
Павлюк 1974 жылы Солтүстік Қазақстан облысы Бескөл ауылында туған. Есейген кезінде Ресейге кетіп қалған. 90-жылдары ер адам қылмыс әлеміне тап болған. 
20 жасында Николай қарақшы болған және 1994 жылы тонау ісіне қатысқан. Серіктестерімен бірге Павлюк Ростов тұрғындарының бірінің пәтеріне басып кіріп, олардан 100 миллион рубль, жазғы коттедж және КамАЗ көлігін талап еткен. Ер адамды ұрып-соғып, теледидар, магнитофон, зергерлік бұйымдар, қымбат әтір, аяқ киім мен киім ұрлап кеткен.

Павлюк 1995 жылы сотты болған. Ер адам сегіз жылға бас бостандығынан айырылған болатын. 1999 жылдың шілдесінде Павлюк Краснодар өлкесіндегі Хадыженск қаласындағы ИК-9 клониясынан екі сыбайласымен бірге қашып кеткен. Кейбір дерек бойынша, қылмыскерлер 300 мың доллар алып кеткен. 
Алты айдан кейін екі қашқын Адыгеяда ұсталғанымен қылмыскерлер жасақты атып тастаған. 

Үшінші қашып кеткен қылмыскер - Николай Павлюк әлі де іздеуде болған. Қашқаннан кейін ер адам бірден Ресей аумағынан шығып кеткен. 
Ол Эстонияда жалған төлқұжатпен өмір сүрген. Ал 2004 жылы ел Еуропалық Одақтың құрамына кірген кезде ол Германиядағы анасына кетіп қалған. Осы уақытқа дейін оны Интерпол іздеп, ал Германияда көлік полициясы ұстады. Бір таңғаларлығы, Олденбург қаласынан неміс полицейлері ұстаған қылмыскер Ресейге берілмеген, себебі Германия заңдары бойынша түрмеден қашу қылмыстық жаза емес екен. Ол ұсталғаннан бір күн өткен соң босатылған.
Ал 2010 жылы Павлюк Михаил Иванович Уткевичтің атына Қазақстан азаматының жалған төлқұжатын рәсімдеп алған. Осы төлқұжатпен ер адам біраз уақыт Петропавлда тұрды.

Осыдан кейін Уткевич-Павлюк үйленіп, ұлды болған. Бірнеше жылдан кейін ерлі-зайыпты ажырасып, қазақстандық әйелі Павлюк-Уткевичтен алимент өндіріп алу үшін сотқа жүгінген.

Осы уақытта бескөлдік қылмыскер Грузияға көшіп, онда бес жылға жуық жасырынып жүреді. Павлюк қашқаннан 21 жыл өткен соң, ФҚҚ (ФСБ) қызметкерлері оны анықтап, Грузия полициясы ер адамды ұстады. Қазір оны Ресейге экстрадициялау мәселесі шешіліп жатыр.
""Заң бойынша, Николай Павлюк 1995 жылы сот тағайындаған мерзімге қамалуы керек. Сондай-ақ, оған қашқаны үшін, жалған құжаттар жасағаны үшін және тағы басқасы үшін жаңа сот отырысы өтеді"", - делінген мақалада.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/almatyida-tergeu-izolyatoryinan-kashkan-er-adam-turalyi-ne-319237/,Алматыда тергеу изоляторынан қашқан ер адам туралы не белгілі?,"
Алматыда ер адамның тергеу изоляторынан қашып кеткеніне үш күн болды, оны іздеу жұмыстары жалғасып жатыр, - деп хабарлайды Tengrinews.kz тілшісі.
ҚР ІІМ Қылмыстық-атқару жүйесі комитеті іздестіру шарасы жүргізіліп жатқанын мәлімдеді.
Айта кетейік, сотталған ер адам 15 ақпанда Алматыдағы тергеу изоляторынан қашып кеткен. Ол 33 жастағы Дамир Давутов. Ер адам бұрын бірнеше рет сотталған. Қазіргі ісі бойынша ол ұрлық пен алаяқтық әрекеті үшін алты жылға бас бостандығынан айырылған.
Diapazon.kz мәліметіне сүйенсек, 2010 жылы 30 мамырда да Дамир Давутовтың тергеу изоляторынан қашып кету дерегі тіркелген. Ол кезде оның үш рет сотталғаны белгілі болған.
Басылымның мәліметінше, басшылық тергеу изоляторы аумағын тұтқындар көмегімен абаттандыруды ұйғарған. Осы жағдайды пайдаланып қылмыскер қашып шыққан. Полиция дереу іздеуге кірісіп, оны келесі күні үйлердің бірінің ауласынан ұстаған. Үй иесі Ерболат Кенжеғалиев осы уақытта досымен бірге гүл көшеттерін отырғызып жатқан.

""Сағат шамамен 11 болатын. Аулаға бір жігіт жүгіріп кірді. Бізді көріп, әрі қарай қоршаудан секіріп қашып кетті. Біз такси жүргізушісінен қашқан жолаушы деп ойлап қалдық. Мұндай жағдайлар жиі болып тұрады. Алтынбек екеуміз - ол да мұғалім, бірге көшет отырғызып жатқанбыз. Таксиге жігіттің қашып кеткенін айтайық деп көшеге шықтық. Онда ешқандай көлік болмады, тек екі формадағы қызметкер тұрғанын көрдік. Бізге сурет көрсетіп қашып кеткен ер адамды көрген-көрмегенімізді сұрады. Біз оны танып, қайда қашқанын көрсеттік. Олар ер адамның қауіпті қылмыскер екенін ескертіп, қолында пышақ барын айтты.
Мұнда аула көп. Қашып жүріп қайта оралуы мүмкін еді. Қолымызға күрегімізді ұстап алдық. Көп ұзамай полиция келді. Мен олардан үйге кіріп, шатырды тексерулерін өтіндім. Біз аулаға шыққан кезде, сол жерге жасырынып қалуы мүмкін. Бірақ үйде және шатырда ешкім болған жоқ. Екі қабатты ғимаратты тексеруді ұсындық. Онда макарон цехы бар, шатырдан бәрі көрінеді. Сол жаққа бет алғанда, кенеттен әлгі адам тағы да біздің аулаға жүгіріп кірді, кейін оны ұстады. Қолында үлкен пышақ болды"", - деді Кенжеғалиев.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/almatyida-zeynetkerlerd-oltrgen-er-adam-omr-boyyina-318923/,Алматыда зейнеткерлерді өлтірген ер адам өмір бойына сотталды,"
Алматыда екі зейнеткерді өлтірген ер адам өмір бойына бас бостандығынан айырылды. Бұл туралы қалалық қылмыстық істер жөніндегі мамандандырылған ауданаралық сотта айтылды, - деп хабарлайды Tengrinews.kz тілшісі.
Алматы сотында екі зейнеткерді пайда табу ниетімен өлтіру және оларға қарақшылық шабуыл жасау дерегі бойынша қылмыстық іс қаралғаны хабарланды.

""Сот 2020 жылы шілдеде О. есімді сотталушы көлік сатып алу мақсатында ерлі-зайыпты зейнеткердің пәтеріне заңсыз кіріп, оларға шабуыл жасап, пышақпен қорқытып, ақша талап еткенін анықтады. Егде жастағы қариялар қарсылық көрсеткенде сотталушы оларды пышақтаған. Олар оқиға болған жерде қайтыс болды. Кейіннен сотталушы О. 500 доллар, 360 мың теңге ақшаны және ұялы телефонды ұрлап кеткен"", - деді қалалық соттың баспасөз қызметі өкілдері.

Сотта прокурор айыпталушыны 20 жылға бас бостандығынан айыруды сұрады, ал жәбірленушілер өмір бойына бас бостандығынан айыру туралы ұстанымдарын айтты. Сотталушы кінәсін ішінара мойындады, деп хабарлады баспасөз қызметіндегілер.

""Сот үкімімен О. екі адамды өлтіргені және қарақшылық жасағаны үшін кінәлі деп танылып, оған өмір бойына бас бостандығынан айыру түріндегі ең қатаң жаза кесілді.
​Қатаң жаза сотталушының бұрын да қарақшылық үшін сотталғаны және ол әрекетінен сабақ алмағаны үшін тағайындалды. Зейнеткерлер 81 және 89 жаста"", - деп толықтырды департамент өкілдері.

Үкім әлі заңды күшіне енген жоқ.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/aktobe-oblyisyinda-22-tsisterna-relsten-shyigyip-kett-319565/,Ақтөбе облысында 22 цистерна рельстен шығып кетті,"
Ақтөбе облысында жүк пойызының 22 цистернасы теміржолдан шығып кетті. Төтенше жағдай салдарынан Атыраудан Алматыға келе жатқан жолаушылар пойызын тоқтауға мәжбүр болды, - деп хабарлайды Tengrinews.kz тілшісі.
Оқиға 26 ақпанда сағат 11.55-те Шалқар ауданы Ұлпан теміржол станциясында болған. ТЖМ ресми өкілі Талғат Уәли 43 вагонды 22 жүк цистернасы рельстен шығып кетіп, 13 цистерна аударылғанын және ұзындығы 150 метр темір жол төсемі зақымдалғанын хабарлады. Қаза болғандар мен зардап шеккендер жоқ.

""Оқиға салдарынан №42 Атырау-Алматы бағытындағы жолаушылар пойызы Ембі станциясында кідіруге мәжбүр болды. Қазіргі уақытта электр энергиясын токтан ажырату және жөндеу-қалпына келтіру жұмыстары жүргізіліп жатыр"",-деп хабарлады ТЖМ баспасөз қызметі өкілдері.



 Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/pavlodar-oblyisyinda-milliard-tengege-jalgan-shot-faktura-319158/,Павлодар облысында миллиард теңгеге жалған шот-фактура толтырған топ ұсталды,"
Павлодар облысында жалған шот-фактуралар жасап келген топ анықталды. Мемлекетке бір миллиард теңгеге жуық шығын келді, - деп хабарлайды Tengrinews.kz тілшісі Қаржы министрлігі Қаржы мониторингі агенттігі баспасөз қызметіне сілтеме жасап.
Жалғасы


1.

Ақтөбе тұрғыны мемлекетке 650 миллион теңге шығын келтірді












Павлодар облысында іс жүзінде орындалмаған қызметтерге жалған шот-фактура жазып беру дерегі анықталды.


""Бір топ адамның ""өзара есеп айырысу"" туралы жалған бухгалтерлік құжат жасаумен айналысқаны анықталды. Топ кәсіпорындарға салық төлеуден жалтаруға көмектескен. Мемлекетке бір миллиард теңгеге жуық залал келді"", - делінген агенттік хабарламасында.

Сотқа дейінгі тергеу жұмыстары басталды. Айыпталушылардың басқа қылмыстық құқықбұзушылық, мемлекеттік сатып алуды жүргізу, қылмыстық жолмен табылған кірістерді заңдастыру, сондай-ақ капиталды шетелге шығару кезінде бюджеттік қаражатты ұрлауға қатысы бар-жоғы тексеріледі.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/almatyida-jasosprm-kyizdyi-tonagandar-videoga-tusp-kaldyi-318984/,Алматыда жасөспірім қызды тонағандар видеоға түсіп қалды,"
Алматы қаласында жасөспірім қызды тонағандар видеоға түсіп қалды, - деп хабарлайды Polisia.kz. 
Оқиға күндіз болған. Күдікті жекеменшік үйдің қақпасын қаққанда есікті қолында ұялы телефоны бар қыз ашқан.

""Қаскүнем алдымен баланың назарын аудару үшін сұрақтар қойып, содан кейін оның қолындағы ұялы телефонын тартып алған. Жасөспірім болған оқиға туралы анасына айтқан, бірақ олар қаскүнемді қуып жете алмағандықтан, полиция шақырған. Жергілікті учаскелік инспектор қылмыс болған жерге бірінші болып барып, күдіктінің сыртқы келбеті туралы ақпарат алып, аумақты шолуға кіріскен. Қаскүнем ""Думан-2"" ықшамауданында ұсталды.
Тартып алынған ұялы телефон оның қалтасында болды. Жедел-тергеу тобы заттай айғақты тәркіледі. Ұсталған адамның осыған ұқсас басқа қылмыстарға қатысы бар-жоғы тексеріледі"", - деді Медеу аудандық Полиция басқармасының бастығы Дәурен Өтебаев.


Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/syirtyinan-kamap-ketken-almatyida-bes-bala-monshada-319662/,"""Сыртынан қамап кеткен"". Алматыда бес бала моншада тұншыға жаздады","
Алматылық отбасы моншаға барамыз деп күтпеген жағдайға тап болған. Онда бір сағаттан кейін балалары ауырып, бесеуінің де басы айналып, жүрегі айныған, - деп хабарлайды Tengrinews.kz тілшісі ""Еуразия Бірінші арнасына"" телеарнасына сілтеме жасап.

""Монша иесі төлемді 100 метр жердегі дүкенде қабылдайды. Кейін әйел бізді сыртымыздан бір жарым сағатқа жауып кетті. Бір сағат өтпестен баламның басы айнала бастады. Содан кейін қалған балалар да әлсірегенін айтты. Әйелім бірден есікті қағып, айғайлап, монша иесін шақырды"", - деді қала тұрғыны Мұса Қосмұратов.

""Алдымен монша іші ыстық болғаннан жағдайы нашарлады ма деп ойладым. Бірақ кейін олардың бәрі басы айналып, жүрегі айнығанын айтты. Сонда ғана не болғанын түсіндік. Сол жерден шыға алмай, өліп қаламыз ба деп ойладым"", - дейді Бақыт Қыдырбекова.
Монша ішінен естілген айғайдан дүкен қызметкері жүгіріп келген. Ең кішісінің жаса үште ғана. Балалар дереу ауруханаға жеткізілді. Олардың жағдайын орташа ауыр деп бағалады. Қазір олардың жағдайы тұрақты. Оқиға болған жерге төтенше жағдайлар қызметі барды. Бар гәп мұржада болып шықты.

""Жылыту қазандығының мұржасы бітеліп, желдеткіші істемей қалған"", - дейді құтқарушылар.

Газ тарату ұйымының өкілі Әсел Тұрғымбаеваның айтуынша, газбен жабдықтау туралы заңға сәйкес, газ жабдықтары жарамдылығы мен техникалық жағдайына үй иесі жауапты. 
Мамандар мәліметіне сүйенсек, монша бұрын тексеріліп, газ құрамын анықтайтын қондырғылар орнатуға нұсқау берілген. Қазір монша жабық, ал полицейлер балалардың улануына қатысты тергеу жүргізіп жатыр.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/baykonyirda-jogalgan-balanyin-neden-kaytyis-bolganyi-319354/,Байқоңырда жоғалған баланың неден қайтыс болғаны анықталды,"
Бір күн бұрын Байқоңырда жоғалып кеткен жеті жасар Ерхан Анастың өлімінің себебі аталды, - деп хабарлайды Tengrinews.kz тілшісі.
Ресей тергеу комитеті баланың денесі Байқоңырдан 500 метр қашықтағы Сырдария өзеніндегі қалқыма көпірден жоғары мұз жиегінде табылған.
Оқушының денесінде зорлық-зомбылық белгілері табылған жоқ. Ол суға батып кеткен.

""Сот-медициналық сараптама өлім себебі суға батуға байланысты механикалық асфиксия болғанын анықтады. Мәйітте басқа дене жарақаттары жоқ. Ерхан Анасқа қатысты зорлық-зомбылық жасалғаны туралы деректер жоқ"", - деп хабарлады құқық қорғау органдары.

Қазіргі уақытта тергеу амалдары жүріп жатыр, сондай-ақ авиациялық техника, сүңгуірлер, Байқоңыр тұрғындары, еріктілер жұмылдырылған екінші баланы іздеу жұмыстары жалғасып жатыр.
Айта кетейік, 20 ақпанда Байқоңырда ""Маяк"" спорт кешенінде өткен жаттығудан кейін екі жеті жасар бала жоғалып кеткені хабарланған еді. Ресей тергеу комитеті екі жас баланың жоғалып кету дерегі бойынша қылмыстық іс қозғады.
Келесі күні Қызылорда облысы ТЖД балалардың бірі - жеті жасар Ерхан Анастың денесі Сырдария өзенінен табылғаны хабарланды. Екінші баланы іздестірумен ресейлік және қазақстандық құқық қорғау органдары айналысып жатыр.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/almatyida-jogalyip-ketken-zeynetker-br-apta-boyyi-zdestrlp-319587/,Алматыда жоғалып кеткен зейнеткер бір апта бойы іздестіріліп жатыр,"
Алматыда 19 ақпанда жоғалып кеткен 73 жастағы зейнеткер Евгений Савчиннің іздестіріліп жатқанына бір апта болды, - деп хабарлайды Tengrinews.kz тілшісі.

""Әкем жоғалып кетті. 19.02.2021 жылы үйден шығып, оралмады. Қандай да бір ақпарат білсеңіз мына телефондарға хабарлауыңызды өтінеміз: +7 701 769 77 43, + 7 707 415 16 11. Ақпаратты барынша таратуды сұраймын. Біз қолымыздан келгенше бәрін көтердік, бірақ әзірге нәтиже жоқ. Күні-түні іздеп жатырмыз"", - деп жазды ұлы Максим Савчин.

Зейнеткер телефонын үйде қалдырып кеткен. Қоңыр пәлте, көк джинсы мен аң терісінен жасалған баскиім киген. Оның есте сақтау қабілеті нашар екені хабарланды. 
Оны адамдар соңғы рет Жұмабаев пен Жансүгіров көшелерінің қиылысында көрген.
Максим Савчиннің айтуынша, ол еріктілермен бірге дәріхана, дүкен, техникалық қызмет көрсету станцияларының бейнебақылау камераларын қарап, зейнеткер жүрді-ау деген бүкіл жолды аралап шыққан. Ол біреу әкесін тауып, үйіне кіргізді деген үмітте.












Посмотреть эту публикацию в Instagram

Публикация от 𝑀𝒶𝓍𝒾𝓂 𝒮𝒶𝓋𝒸𝒽𝒾𝓃 (@maximsavchin)


Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/petropavldagyi-ort-oblyis-akm-turgyindarga-komek-korsetletnn-319376/,Петропавлдағы өрт: облыс әкімі тұрғындарға көмек көрсетілетінін айтты,"
СҚО әкімі Құмар Ақсақалов өрт шыққан жерге барды. Оның айтуынша, өрттен зардап шеккен көп қабатты үйдің тұрғындарына көмек көрсетіледі, - деп хабарлайды Tengrinews.kz тілшісі.
Жалғасы


1.

Петропавлда көпқабатты үйден шыққан өрттің себебі анықталды











2.

Желіде Петропавлдағы көпқабатты үйде болған жарылыс видеосы тарады











3.

Петропавл жатақханасындағы жарылыстан зардап шеккен қыз қайтыс болды












Олардың әрқайсы төлем алады, үй қалпына келтіріледі.

""Ғимаратты қалпына келтіруге қала бюджетінен ақша бөлінеді. Жатақханадағы барлық пәтер иелеріне бір реттік қаржылай көмек көрсетіледі. Бірде-бір адам назардан тыс қалмайды"", - деді Құмар Ақсақалов.

Өңір әкімі кәсіпкерлерге газ баллондарын пайдалануға жол берілмейтінін ескертті.

""Алдағы уақытта осындай жағдай қайталанбауы үшін кәсіпкерлерге көп қабатты үйлерде газ баллондарын пайдалануға қатаң тыйым салынатынын ескертемін. Осыған байланысты комиссия құрылады. Оған прокуратура, ТЖД, ""Атамекен"", бизнес, қоғам, қала әкімдігі өкілдері қатысады. Көпқабатты үйлердің бірінші қабатында орналасқан барлық насанды газ баллондарын пайдалану тұрғысынан тексереміз"", - дейді СҚО әкімі.

Айта кетейік, Петропавлдағы бұрынғы жатақхана ғимаратында 21 ақпанда өрт шыққаны хабарланған еді. ТЖД алдын-ала тексеру нұсқасы бойынша, бірінші қабаттағы кафеде газ баллоны жарылған.
Екі адам қаза болды, үшеуі реанимацияда. Зардап шеккендердің арасында он жасар бала бар.
Тұрғын үйден 120 адам эвакуацияланды. Петропавл әкімдігі жергілікті мәдениет үйінде әлеуметтік көмек жиналысын жариялады.
Облыс прокуратурасы ҚР ҚК-ның 292-бабы 3-бөлігі бойынша қылмыстық іс қозғалғанын хабарлады. Жедел-тергеу тобы құрылды.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/sorakyi-jagday-talgar-auruhanasyinda-naukastyin-tuyistaryi-319621/,"""Сорақы жағдай"". Талғар ауруханасында науқастың туыстары дәрігерді ұрып-соққан","
28 ақпанда, жексенбі күні таңертең Талғар ауданы орталық ауруханасының қабылдау бөлімінде науқастың туыстары түнгі кезекшілікте болып, науқастарды қабылдаған хирургті ұрып-соқты. Бұл туралы блогер Жанар Құсайынова YouTube-тегі LIFE KZ арнасында мәлімдеді, - деп хабарлайды Tengrinews.kz тілшісі.
Жалғасы


1.

Талғар ауруханасында науқастың туысынан соққы жеген хирург: оқиғаның мән-жайы айтылды











2.

Цой Талғарда соққыға жығылған хирургке қатысты пікір білдірді













""Бүгін мұнда сорақы жағдай болды. Қабылдау бөлмесінде дәрігерді ұрып кетті. Соқыршегін алып тастау қажет болып тұрған науқастың туыстары емдеу процесіне араласпақ болды. Мұнда былапыт сөз айтып, балағаттады... Пациенттер мен олардың туыстарының мұндай әрекеті дұрыс емес"", - деді блогер.

Оның айтуынша, зардап шеккен дәрігер есінен танып, травматологиялық бөлімшеге тексерілуге жіберілген, компьютерлік томография жасаған.

""Мұндай деректер жариялануы тиіс және құқық қорғау, денсаулық сақтау органдарының назарынан тыс қалмауы тиіс. Дәрігерлер мен барлық медицина қызметкері мемлекетпен қорғалып, тыныш қана адамдардың денсаулығын сақтау мен өмірін құтқару бойынша өз функцияларын орындауы керек"", - деп есептейді блогер.


Құқық қорғау органдары мен медицина мекемесі бұл оқиғаға әлі түсінік берген жоқ.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/sot-bestamaktagyi-shuga-aynalgan-shoshka-fermasyinyin-319198/,Сот Бестамақтағы шуға айналған шошқа фермасының жұмысын тоқтатты,"
Экономикалық сот Ақтөбе облысы Бестамақ ауылындағы шошқа фермасының қызметін қалдық су ағызғаны үшін тоқтату туралы шешім шығарды. Бұдан басқа, биологиялық қалдықтар қоймасын пайдалануға тыйым салынды, - деп хабарлайды Tengrinews.kz тілшісі КТК телеарнасына сілтеме жасап.
Шошқа фермасының иелеріне қатысты қатаң шаралар кәсіпорында экологиялық нормалар өрескел бұзылғаны белгілі болғаннан кейін қолданылды. Бастапқыда бұл туралы кәсіпорын орналасқан Бестамақ ауылының тұрғындары хабарлады. Жоспардан тыс тексеру барысында шошқа фермасындағы барлық өндірістік және биологиялық қалдық, тұрмыстық және құрылыс қалдықтары ауылдың жанындағы орға көмілгені белгілі болды. Ол жердің аумағы - 6 гектарға жуық. Тексерушілер 200 тоннаға жуық қалдықты қазып шығарды. Бұдан басқа, кәсіпорын екі жыл бойы қоршаған ортаға эмиссия болмай, рұқсатсыз жұмыс істегені анықталды. Фермада жобада айтылған 40 мың шошқаның орнына 50 мыңнан аса шошқа болған. Барлық заңбұзушылықтан келген жалпы залал 7 миллиард теңге болды.

""Жинақтауыш тоғандарға және жергілікті территорияға өндірістік қалдық суды ағызу бөлігінде серіктестіктің шаруашылық қызметі тоқтатылды. Сондай-ақ заңбұзушылық жойылғанға дейін биологиялық қалдықтар қоймасын пайдалануға тыйым салынды. Жауапқа тартылған мекеме қоршаған ортаға эмиссияға рұқсат алу мүмкіндігінен айырылды"", - деді судья Жанар Жұбатова.

Айта кетейік, былтыр 19 қарашада Ақтөбе облысы Алға ауданы Бестамақ ауылының 80-нен астам тұрғыны шошқа фермасын жабуды талап етіп, наразылыққа шыққаны хабарланған. Кейін шошқа фермасының иесі Гайк Тертерян кәсіпорын қандай жағдайда жабылатынын айтқан еді.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/pavlodarda-er-adamdyi-uryip-sokkan-eks-politsey-sottaldyi-319708/,Павлодарда ер адамды ұрып-соққан экс-полицей сотталды,"
Павлодарда орталық полиция бөлімінде ұсталған 23 жастағы павлодарлықты ұрып-соққаны үшін экс-полицей сотталды, - деп хабарлайды Tengrinews.kz тілшісі.
Сот бұрынғы тәртіп сақшысын күш қолдану арқылы лауазымын асыра пайдаланғаны үшін кінәлі деп таныды. Оны полиция сержанты атағынан айырып, бес жылға бас бостандығынан айыру үкімін шығарды.
Сот үкімінде сотталушы Павлодар ПБ Орталық полиция бөлімі ғимаратын күзету тобы полицейі бола тұра, қылмыстық құқықбұзушылыққа барғаны көрсетілген.
Оқиға 2019 жылы тамызда полиция бөлімі ғимаратында болған. Тойдан шыққан екі ер адам осы бөлімге жеткізілген. Сотта жастарды полицияға тек жергілікті айықтыру бөлімдерінде бос орын болмағандықтан әкелгені анықталды. Үкімде жігіттің біреуі ұйықтап қалғаны, ал екіншісі үйге қайтқысы келетінін айтып, полиция қызметкеріне жалынғаны жазылған. Бұл әрекеті полицейдің ашуына тиген.

""Полицей айыпталушыны №1 бөлімге кіргізіп, есікті ішінен жауып, оның басынан екі алақанымен бірнеше рет соққы жасады. Соққыдан жәбірленуші жерге құлап қалған. Соған қарамастан еденде жатқан ер адамды оң және сол жақ белінен бірнеше рет тепкен"", - делінген сот үкімінде.

Осыдан кейін тәртіп сақшысы бөлмеден бірнеше минутқа шығып кетеді. Кейін қайтып келіп, ұрып-соғуын жалғастырады. Тек таңға жуық жігітті үйіне жіберген.
Сот процесі барысында экс-полицей кінәсін мойындамай, өзін ақтауды сұрады. Ол жәбірленуші полицияға сол күйде жеткізілгенін мәлімдеді. Алайда жігітті бөлімшеге жеткізген полицей оның жағдайы бірқалыпты, бетінде және денесінде ұрып-соғу белгілері болмағанын айтты. Мұны басқа куәгерлер де растады. Сот сарапшысы қорытындысы бойынша жәбірленушіге кемінде жиырма төрт соққы жасалғаны анықталды. Ми жарақатынан басқа, бетінде, денесінде және қолында көптеген ісу және көгеру белгілері болған.
Экс-полицей жазасын орташа қауіпсіз қылмыстық-атқару жүйесі мекемесінде өтейді. Сонымен қатар, сот оны жәбірленушіге моральдық зиян келтіруіне байланысты 400 мың теңге төлеуге міндеттеді.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/nur-sultanda-mesht-kuryilyisyi-ustnen-tutn-shyigyip-jatkan-319377/,Нұр-Сұлтанда мешіт құрылысы үстінен түтін шығып жатқан сәт видеоға түсірілді,"
Нұр-Сұлтанда желі қолданушысы мешіт құрылысы үстінен қою түтін шығып жатқанын видеоға түсіріп алған, - деп хабарлайды Tengrinews.kz тілшісі.

""Мешіт үстінен қою түтін шығып жатыр. Бірдеңені жағып жатыр ма? Түсініксіз. Мүмкін өрт шығар"", - дейді куәгер.


Төтенше жағдайлар департаменті баспасөз қызметі мешіт аумағында жеке тұрған шаруашылық құрылысының шатыры өртенгенін хабарлады.

""Сағат 10.01-де Есіл ауданы Мәңгілік Ел даңғылы 81-үй, жаңадан салынып жатқан мешіт жанындағы шамамен 50 шаршы метр алаңда жеке тұрған шаруашылық құрылысының (киінуге арналған бөлме, асхана) шатыры өртенді. Қаза болғандар мен зардап шеккендер жоқ, 16 қызметкер мен үш техника өтр шыққан жерге жіберілді"", - деп хабарлады ТЖД өкілдері.

Құтқарушылардың мәліметінше, өртті 10.35-те оқшаулап, 10.38-де толық сөндірген.
21 ақпанда Нұр-Сұлтандағы мешіт құрылысында металл құрылғы құлады. Қаза болғандар мен зардап шеккендер жоқ.
Жаңа мешіт 9,4 гектар аумақта орналасады деп жоспарланған. Ғимараттың жалпы аумағы 57 мың шаршы метрге жетеді. Құрылыспен түрік компаниясы айналысып жатыр. Бұған дейін мешіттің ерікті қайырымдылық пен демеушілер қаражатына салынатыны хабарланған еді.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/oskemende-sheneunkter-tobelest-jelde-video-talkyilanyip-319287/,"Өскеменде ""шенеуніктер"" төбелесті: Желіде видео талқыланып жатыр","
Желіде қаладағы мейрамханалардың бірінде ""Өскемен шенеуніктері"" төбелесті деген видео пайда болды. Шығыс Қазақстан облысының полиция өкілдері жағдайға түсініктеме беріп, төбелеске қатысушылардың бірі ауыр жарақат алғанын айтты, - деп хабарлайды Tengrinews.kz тілшісі.
Видео Instagram желісінде жарияланды.












Посмотреть эту публикацию в Instagram

Публикация от Правда становится явным! (@nefakenews)


Шығыс Қазақстан облысы полиция департаментінің баспасөз қызметі бұл оқиғаның 2020 жылғы 26 желтоқсанда болғанын хабарлады.

""Өскемен қаласы полиция басқармасында денсаулыққа қасақана ауыр зиян келтіру дерегі бойынша сотқа дейінгі тергеу жүргізіліп жатыр. Қазіргі уақытта қылмысқа қатысы барлар анықталып, қажетті тергеу амалдары жүріп жатыр"", - деп хабарлады ШҚО ПД баспасөз хатшысы Әйгерім Нұрғазина.

Сонымен қатар, полиция өкілі қала әкімінің бұл оқиғаға қатысы жоғын айтты.

""Өскемен қаласы әкімінің бұл оқиғаға қатысы жоқ. Тергеу барысында қылмыс жасалған күні оның ол мекемеде болмағаны анықталды. Бұл куәгерлер айғақтары және бейнебақылау камераларынан алынған жазбалар арқылы расталады"", - деп толықтырды полиция өкілі.

Өзге ақпарат тергеу мүддесіне байланысты жария етілмейді. 
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/janatastagyi-kaygyilyi-jagday-korshler-man-jayyin-aytyip-319329/,Жаңатастағы қайғылы жағдай: көршілер мән-жайын айтып берді,"
Жаңатаста 19 ақпанда бес бала қайтыс болған қайғылы жағдайдың мән-жайын көршілері айтып берді. Олар балаларды құтқаруға тырысқан, - деп хабарлайды Tengrinews.kz тілшісі 24.kz-ке сілтеме жасап.
Өрт салдарынан 3 қыз бен 2 ұл қайтыс болды. Ең үлкен бала 6 жасар, ал кішісі енді 7 айға толған. Балалар көмірқышқыл газымен уланған. Көршілер оларды құтқаруға тырысқан. Балаларды көлікпен ауруханаға апарған, бірақ кеш қалған. Кейінірек өрт сөндірушілер пәтерден тағы бір баланың денесін шығарған.

""Мен ас үйде отыр едім, опыр-топыр болып жатқанын естідім, балалар қайта жүгіріп жүр екен деп ойладым. Сосын шықтым, көк түтін болып жатыр екен. Ішке қайтып, киініп, қолшам алдым, үшінші қабатқа жүгірдім. Кіргім келді, кіре алмадым, кіру мүмкін емес - көк түтін еді. Олардың төбесі де сондай, меніңше, сол жанып кетті"", - деді көршісі Садық Егембердиев.
""Менен дымқыл сүлгі беруді сұрады, олар есікті ашқысы келді деп ойладым, бір қарасам кіреберіс түтінге оранған. Әйелдердің бірі кіріп, екі баланы шығарды. Жас, жайлы отбасы. Ата-аналары ішпейді, балалар әрдайым таза жүреді, күтімі жақсы еді. Отбасы үш бөлмелі пәтерде тұратын"", - деді Алтынгүл Жамалбекова.

Еске салайық, 9 ақпанда Жамбыл облысы Сарысу ауданы Жаңатас қаласында өрттен бес бала қаза тапты. Пәтерде 2015, 2016, 2017, 2019 және 2020 жылдары туған балалар болған, олар ересектердің қарауынсыз қалған. Содан кейін өрттің алдын ала себептері айтылды.
Президент Қасым-Жомарт Тоқаев балалардың қаза болуына байланысты көңіл айту жеделхатын жолдады. Бүгін профи рингте жеңіске жеткен қазақстандық боксшы Қанат ислам жеңісін ""бес баланың рухына арнайтынын"" айтты.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/kazakstanda-tagyi-br-karjyi-piramidasyi-ashkere-boldyi-319453/,Қазақстанда тағы бір қаржы пирамидасы әшкере болды,"
Қазақстанда бір жыл бұрын Павлодар облысында құрылған ""Лидер Капитал 168"" МҚҰ ЖШС қызметінің жолы кесілді. Қаржы мониторингі агенттігі баспасөз қызметінің мәліметінше, ""Лидер Капитал 168"" қызметінде қаржы пирамидасы белгілері болған, - деп хабарлайды Tengrinews.kz тілшісі.
Осы уақыт ішінде ұйым 100-ден аса адамды алдаған. Оларға салым сомасынан 10 пайыз табыс түседі деп уәде етілген. 
Қаржы пирамидасын құру дерегі бойынша соталды тергеу басталды.

""Құрметті азаматтар! ҚР Ұлттық банк түсіндірмесіне сәйкес, Қазақстан аумағында халықтан ақша тартумен тек екінші деңгейдегі банктер мен уәкілетті органның лицензиясы негізінде Ұлттық пошта операторлары айналыса алады.
ҚР Қаржы мониторингі агенттігі күмәнді компанияларға ақша салмауға шақырады. Осы ұйымның арбауына түссеңіз, мына сенім телефондарына хабарласуды сұраймыз: 8 (7182) 61-33-05, 8 702 816 01 81"", - делінген хабарламада

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/aryistagyi-okushyilar-tobeles-madeniet-uynn-direktoryina-319563/,Арыстағы оқушылар төбелесі: мәдениет үйінің директорына айыппұл салынды,"
Оқушылар арасында жаппай төбелесі болған Арыс мәдениет үйі директорына айыппұл салынды. Бұл туралы санитарлық-эпидемиологиялық бақылау комитетінің ресми өкілі Ержан Байтанаев мәлімдеді, - деп хабарлайды Tengrinews.kz тілшісі.

""2021 жылдың 22 ақпанында Түркістан облысы Арыс қаласының №4 мектебі 11 сынып оқушылары арасында ""Жас сарбаз-2021"" әскери дайындық бойынша мектепаралық конкурс өткізгені анықталды. Іс-шара Арыс қалалық мәдениет үйінде өткен.
Байқауды ұйымдастырушылар Арыс қалалық санитарлық-эпидемиологиялық бақылау басқармасына іс-шара өтетіні туралы хабарлаған жоқ"", - деп хабарлады комитет өкілдері.

Карантин режимін бұзғаны үшін Мәдениет үйінің директорына айыппұл салынды.

""Оған ҚР ӘҚБтК-ның 425-бабы 1-тармағына сәйкес 230 АЕК (670 910 теңге. - ескерт.) мөлшерінде айыппұл салынды"", - деп толықтырды ведомствоның ресми өкілі.

Бұған дейін әлеуметтік желілерде жергілікті мәдениет үйінде оқушылар арасындағы төбелес түсірілген видео тарағаны хабарланған еді. Қазылар алқасы шешіміне наразы жасөспірімдер сахнада төбелес шығарған.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/kyizyilordada-belgsz-breuler-insult-algan-ayeld-tonap-kett-318751/,Қызылордада белгісіз біреулер инсульт алған әйелді тонап кетті,"
Қызылордада инсульт алып құлаған әйелді белгісіз біреулер тонап кеткен. Оқиға қала базарларының бірінің дәретханасында болған. Бұл туралы жәбірленушінің құрбысы Facebook-парақшасында жариялады, - деп хабарлайды Tengrinews.kz тілшісі.
Қызылорда тұрғыны Елена Когайдың айтуынша, оның құрбысы сыйлық сатып алу үшін базарға шыққан.

""Оны жаңадан салынған базардың дәретханасынан тауыпты. Инсульт алған. Қазір комада жатыр. Сөмкесі жоқ. Қайта телефоны қалтасында болған. Сол арқылы туыстарын тауып, жағдайды хабарладық. Сөмкеде құжаттар, несие карталары бар"", - деді ол оқиға куәгерлері болса хабарласуды сұрап.

Полиция тергеу жүргізіліп жатқанын хабарлады.

""Тонау дерегі Қызылорда қалалық полиция басқармасында тіркеліп, тергеу амалдары жүргізіліп жатыр"", - деп атап өтті полиция өкілі.

Tengrinews.kz редакциясы жәбірленушінің жағдайын білу үшін аймақтық денсаулық сақтау басқармасынан хабар күтіп отыр.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/nur-sultan-auejayyinda-jolaushyi-ayel-janjal-shyigardyi-318726/,Нұр-Сұлтан әуежайында жолаушы әйел жанжал шығарды,"
Нұр-Сұлтанда 31 жастағы атыраулық мас күйде әуежайдың тіркеу орнында жанжал шығарды, - деп хабарлайды ""Прикаспийская коммуна"". 
Жолаушы әйел мас болған. Ол тіркеу бағанасындағы тақтайшаларды сындырып, қызметкерлерді балағаттап, әдепсіз сөздер айтып, қоғамдық тәртіпті бұзған.
Көліктегі полиция департаменті ақпараты бойынша әйел адам полиция бөліміне жеткізілді. Оған ""алкоголь ішімдіктерді ішу немесе қоғамдық орындарға масаң күйде келу"" және ""ұсақ бұзақылық"" баптары бойынша бірден екі әкімшілік хаттама толтырылды.
Қоғамдық орындарға мас күйде келу дерегі бойынша азаматшаға бес АЕК мөлшерінде айыппұл салынды. Ұсақ бұзақылық бойынша материалдар Атырау қаласының мамандандырылған ауданаралық әкімшілік сотына жолданды.
Liter.kz басылымының мәліметіне сүйенсек, әйел - FlyArystan әуе тасымалдаушысының жолаушысы.
Әуежайдағы оқиғаның видеосы kris_p_brothers Instagram-парақшасында жарияланды. Ролик сипаттамасында әйел адам Нұр-Сұлтан - Атырау рейсіне жіберілмегеннен жанжал шығарғаны жазылған.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/pavlodarda-okushyi-kyizdyi-uryip-sokkan-er-adam-ek-jyilga-319527/,Павлодарда оқушы қызды ұрып-соққан ер адам екі жылға бас бостандығынан айырылуы мүмкін,"
Павлодарда жұрттың көзінше 13 жастағы оқушы қызды ұрып-соққан ер адам екі жылға бас бостандығынан айырылуы мүмкін, - деп хабарлайды Tengrinews.kz тілшісі.
Оқиға бойынша Павлодар қаласының полицейлері тергеу жұмыстарын жүргізіп жатыр.

""Күдікті ер адамға қатысты кәмелетке толмаған баланың заңды өкілдерінен өтініш келіп түсті. Сот-медициналық сараптама тағайындалды. Оның қорытындысына сәйкес ҚР ҚК-ның 293-бабы 1-бөлігі бойынша сотқа дейінгі тергеу басталды"", - деді Павлодар облысы полиция департаменті бастығының бірінші орынбасары Жасқайрат Қайыров.

Іс ""бұзақылық, яғни қоғамдық тәртіпті қоғамды құрметтемеу анық көрінетін, азаматтарға күш қолданумен не оны қолдану қатерін төндірумен, сол сияқты бөтеннiң мүлкiн жоюмен немесе бүлдiрумен не барынша арсыздықпен ерекшеленетiн әдепсiз әрекеттер жасаумен ұштасқан аса қатыгездікпен бұзу"" бабы бойынша тергеледі. Баптың санкциялары екі мың айлық есептік көрсеткішке дейінгі мөлшерде айыппұл салуды не алты жүз сағатқа дейінгі мерзімге қоғамдық жұмыстарға тартуды не екі жылға дейінгі мерзімге бас бостандығын шектеуді немесе одан айыруды көздейді.
Айта кетейік, Павлодарда ер адамның балаға шабуыл жасаған сәті жақын жердегі дүкендердің біріндегі бейнебақылау камерасына түсіп қалған. Оқиғаны көрген адамдар дереу полиция шақырған.
Полиция мәліметіне сүйенсек, оқиғадан бірнеше минут бұрын дүкендердің бірінде жергілікті тұрғын мен оқушы қыз арасында жанжал болған. Зардап шеккен қыздың анасының айтуынша, соққыдан баланың аяғы мен қабырғасының тұсы көгеріп, ісіп кеткен. 
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/balkashta-15-jastagyi-kyizdyi-zorlagan-politseyge-ukm-319775/,Балқашта 15 жастағы қызды зорлаған полицейге үкім шықты,"
Балқашта кәмелетке толмаған қызды зорлағаны үшін полицейге үкім шықты. Ол 14 жылға бас бостандығынан айырылды. Іс Қарағанды облысының қылмыстық істер жөніндегі мамандандырылған ауданаралық сотында қаралды, - деп хабарлайды Tengrinews.kz тілшісі.
Қарағанды облысының МАҚС баспасөз қызметінің мәліметінше, табылған дәлелдер полиция қызметкері 2020 жылы 5 шілдеде пәтерде 15 жастағы қызды зорлағанын көрсеткен.

""Сотта ер адам кінәсін мойындамады, ол жәбірленушінің анасымен жақын қарым-қатынаста болғанын айтты. Алайда оның сөзі толығымен теріске шықты, мұны зерттеулер дәлелдейді. Қыздың анасы онымен жыныстық қатынасқа түспегенін мәлімдеді. Сонымен қатар, төсектен алынған тін фрагментіне молекулярлық-генетикалық сараптама қорытындысына сәйкес, жәбірленуші мен ер адамның ДНҚ-сы табылған"", - деп хабарлады ведомство өкілдері.

Прокурор ер адамды ҚК-нің 120-бабы 3-бөлігінің 1-тармағы бойынша кінәлі деп тануды және оған 15 жыл бас бостандығынан айыру жазасын тағайындауды сұрады. 
Нәтижесінде сот үкімімен полицей кінәлі деп танылып, педагогикалық және кәмелетке толмағандармен жұмыс істеуге байланысты лауазым атқару құқығынан өмір бойына айырыла отырып, 14 жылға сотталды.

""Сондай-ақ, ол полиция сержанты шенінен айырылды. Сот жәбірленушіге 5 000 000 теңге моральдық зиян өндіріп берді"", - делінген хабарламада.

Сот тиісті сараптама қорытындысы бойынша, химиялық кастрация тағайындамауды ұйғарғаны белгілі. Үкім әлі заңды күшіне енген жоқ.
Еске салайық, 2020 жылдың жазында Балқашта полицей жасөспірім қызды зорлады деген күдікке ілінген болатын. Бұл туралы ""НемолчиKZ"" қорының өкілдері хабарлаған.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/almatyi-taularyinda-ayel-ol-tabyildyi-319418/,Алматы тауларында әйел өлі табылды,"
Алматы тауларында әйел өлі табылды. Ақпарат бастапқыда әлеуметтік желілерде пайда болды. Кейін Алматы полиция департаменті мәлімет берді, - деп хабарлайды Tengrinews.kz тілшісі.
Алматы тауларында мәйіт табылғаны туралы ақпарат желіде пайда болды. Kris.p.almaty Telegram-арнасы өз оқырмандарының бірі таңғы жаттығу кезінде белгісіз әйелдің денесін байқап қалғанын жариялады.

""Ол бірден 102 нөміріне қоңырау шалған. Оқиға орнында полиция мен дәрігерлер жұмыс жүргізіп жатыр"", - делінген Telegram-арнасындағы жазба сипаттамасында.

Алматы полиция департаменті баспасөз қызметі 23 ақпанда Медеу ауданының таулы аймағынан белгісіз әйелдің мәйіті табылғанын хабарлады.

""40-45 жастағы белгісіз әйелдің денесі табылды. Жеке басы туралы деректер анықталып жатыр. Тиісті сараптамалар тағайындалды"", - деді Алматы ПД өкілдері.

Бұған дейін, 2020 жылғы 31 мамырда Алматы тауларында жоғалған турист Әсел Панарғалиеваның денесі табылған еді.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/turkstanda-jekemenshk-uyde-bes-adam-ol-tabyildyi-torteu-bala-319594/,Түркістанда жекеменшік үйде бес адам өлі табылды. Төртеуі бала,"
Түркістанда жекеменшік үйде бес адам өлі табылды, - деп хабарлайды Tengrinews.kz тілшісі ҚР ТЖМ ресми өкілі Талғат Уәлиге сілтеме жасап.
Жалғасы


1.

Түркістанда бір отбасындағы бес адам неден қайтыс болғаны анықталды











2.

Түркістандағы бес адамның өлімі: қайғылы оқиғаның мән-жайы анықталды











3.

""Шешесі есік маңында жатты"". Бес адамды өлі тапқан көршісі мән-жайды айтты













""2021 жылғы 27 ақпанда сағат 18.35-те Түркістан облысы ТЖД кезекші-диспетчерлік қызметінің ""103"" пультіне Түркістан қаласында жеке тұрғын үйінде көршілермен өмір белгілері жоқ 5 адам, оның ішінде 4 кәмелетке толмаған бала табылғаны туралы хабарлама келіп түсті. Үйде өрт белгілері табылған жоқ. Үйде табиғи газбен жылыту орнатылған"", - делінген хабарламада.

Оқиғаның мән-жайы анықталып жатыр.


""Оқиға орнына ТЖД (6 қызметкер, 2 дана техника), ПД (15 қызметкер және 4 дана техника), жедел медициналық көмек ауруханасы (3 қызметкер және 1 дана техника), ""ҚазТрансГаз"" АҚ (3 қызметкер және 1 дана техника) қызметкерлері шықты"", - делінген хабарламада.

ТЖМ өкілдері газ жабдықтарын пайдалану бойынша қауіпсіздік ережелерін сақтауға шақырады.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/sm-kievteg-kazakstandyik-diplomattyin-videosyin-tekserp-319106/,"СІМ Киевтегі ""қазақстандық дипломаттың"" видеосын тексеріп жатыр","
Сыртқы істер министрлігі Қазақстанның Украинадағы елшілігі қызметкерімен болған оқиғаның мән-жайын анықтап жатыр, - деп хабарлайды Tengrinews.kz тілшісі.
15 ақпанда қазақстандық Telegram-арналарда ""шетелдегі қазақстандық дипломаттармен болған жанжал"" туралы жазба жарияланды. Жазба сипаттамасында Қазақстанның Украинадағы елшілігінің қызметкері жол ережесін өрескел бұзғаны және ""Зупини лося"" белсенділерінің видеосына түсіп қалғаны туралы жазылған. Қоғам белсенділері кінәліні жазалауды талап етіп, Украина мемлекеттік органдарына хат жолдады. 

Қазақстан Сыртқы істер министрлігі оқиғаның мән-жайын анықтап жатыр. СІМ өкілдері кейін толық түсініктеме беруге уәде етті.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/aktaulyik-ayel-jandkterd-ulaymyin-dep-ek-adamdyi-oltrd-319612/,Ақтаулық әйел жәндіктерді улаймын деп екі адамды өлтірді,"
Ақтауда екі адам белгісіз химиялық заттан уланып қайтыс болды. Тағы алты адам жедел түрде ауруханаға жатқызылды. Бұл туралы Қоғамдық коммуникациялар орталығы (ҚКО) хабарлады, - деп хабарлайды Tengrinews.kz тілшісі.

""Құзырлы органдар мәліметіне сүйенсек, Ақтау тұрғыны көршілеріне ескертпей өз пәтерін ""Квикфос"" дәрісімен (жәндіктерді жоюға арналған) зарарсыздандырған. Нәтижесінде көрші пәтерлердің бірінде анасы мен қызы қайтыс болды. Іс бойынша сот-медициналық сараптама тағайындалды"", - деп хабарлады ҚКО өкілдері.

Іс ҚР ҚК-ның 304-бабы 4-бөлігіне сәйкес Ақтау қаласының полиция басқармасына тіркелді. Қазіргі уақытта сотқа дейінгі тергеу жүргізіліп жатыр, пәтер иесі анықталды.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/petropavl-jatakhanasyindagyi-jaryilyistan-zardap-shekken-319699/,Петропавл жатақханасындағы жарылыстан зардап шеккен қыз қайтыс болды,"
Петропавл жатақханасындағы жарылыстан зардап шеккен қыз қайтыс болды, - деп хабарлайды Tengrinews.kz тілшісі.
Солтүстік Қазақстан облысы Денсаулық сақтау басқармасы Петропавл жатақханасындағы өрттің үшінші құрбаны туралы хабарлады. 21 жастағы қыз қайтыс болды. Дәрігерлер оның өмірі үшін реанимацияда бір аптадан аса уақыт күрескен. Ол ауруханаға ауыр халде түсті.

""Қыз кеше кешке қайтыс болды. Денесінің 65 пайызын күйік шалған болатын. Қазір реанимацияда ТЖ кезінде зардап шеккендерден ешкім жоқ. Екеуі облыстық ауруханада, үшеуі көпбейінді қалалық ауруханада. Барлығы бес пациент медициналық мекемелерде ем алып жатыр"", - деп хабарлады Солтүстік Қазақстан облысының денсаулық сақтау басқармасы өкілі.

Еске салайық, ақпанның соңында Петропавлдағы бұрынғы жатақхана ғимаратында өрт шыққан еді. ТЖД алдын-ала тексеру нұсқасы бойынша, бірінші қабаттағы кафеде газ баллоны жарылған. Екі адам қаза болды, үшеуі реанимацияда жатқан. Зардап шеккендердің арасында он жасар бала да бар.
Тұрғын үйден 120 адам эвакуацияланды. Петропавл әкімдігі жергілікті мәдениет үйінде әлеуметтік көмек жиналысын жариялады. Жарылыс дерегі бойынша ҚР ҚК 292-бабы 3-бөлігіне сәйкес қылмыстық іс қозғалды.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/almatyida-aulada-turgan-kolk-ortenp-kett-318576/,Алматыда аулада тұрған көлік өртеніп кетті,"
Алматыда тұрғын үй ауласында тұрған көлік толығымен жанып кетті, - деп хабарлайды Tengrinews.kz тілшісі.
Оқиға 4 ақпанда таңертең Нұркент шағын ауданында болған. Өрттің видеосы әлеуметтік желілерде пайда болды.
Сағат 08.23 шамасында ""101"" пультіне хабар түсті. Өртсөндірушілер оқиға болған жерге алты минутта жетті. Олар дереу көбігі бар оқпандарды алып, 11 минутта өртті сөндірді. Өрттің жалпы ауданы - төрт шаршы метр. 












Посмотреть эту публикацию в Instagram

Публикация от kris_p_almaty | Official | 21+ (@kris_p_almaty)



""Жеңіл автомобиль 2-3 минутта толығымен өртеніп кетуі мүмкін. Осыған байланысты Алматы ТЖД өкілдері автокөліктің электр жабдықтарын мамандандырылған ТЖО-ларда тексертіп, сақтандырғыштардың орнына басқасын қолданбауға және әрқашан жарамды өртсөндіргіштер алып жүруге кеңес береді"", - деп хабарлады Алматы ТЖД өкілдері.


Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/shyimkentte-9-syinyip-okushyisyi-jukt-bolyip-kaldyi-318882/,Шымкентте 9-сынып оқушысы жүкті болып қалды,"
Шымкент қаласы Білім басқармасының басшысы қала мектептерінің бірінде 9-сынып оқушысының жүктілігі туралы ақпаратты растады, - деп хабарлайды Tengrinews.kz тілшісі Otyrar.kz-ке сілтеме жасап.
Басқарма басшысы бұл ақпаратты растады.

""Иә, мен бұл жағдай туралы білемін. Жағдай алдымен оқу орнында анықталды. Оқушылар мен психологтар оқушы жүкті деп күдіктенді. Бұл туралы олар уәкілетті органдарға хабарлады. Тергеу амалдары жүріп жатыр"", - деді Шымкент қаласы білім басқармасының басшысы Жанат Тәжиева.

Басылым мәліметінше, 15 жастағы жүкті қыз зорланғанын мәлімдеген.












Посмотреть эту публикацию в Instagram

Публикация от ОТЫРАР Новости Шымкент (@otyrarkz)


Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/almatyi-oblyisyinda-26-uyd-tonadyi-degen-kudkt-ashkerelend-318784/,Алматы облысында 26 үйді тонады деген күдікті әшкереленді,"
Алматы облысында 26 ұрлық жасап, жәбірленушілерге жалпы сомасы 15 миллион теңгеден аса шығын келтірді деген күдікпен жергілікті тұрғын ұсталды, - деп хабарлайды Polisia.kz.
Жедел-іздестіру іс-шаралары барысында Ескелді ауданының полицейлері Алматы облысы ПД Криминалдық полиция басқармасының қызметкерлерімен бірлесіп, арнайы бөлімшенің көмегімен облыс аумағында жасалған бірқатар ұрлықтарға қатысы бар деген күдікпен Қарабұлақ кентінің 36 жастағы тұрғынын ұстады.

""Ұсталған адамды криминалдық базалар бойынша тексерген полицейлер оның Алматы облысының аумағында жасалған 26 ұрлыққа қатысы бар екенін анықтады. Ол жымысқы әрекеттерін Қарабұлақ, Шымыр, Бақтыбай, Балпық би, Талдықорған және т.б. елді мекендерде іске асырған. Ол қылмыстарының барлығын тапатал түсте жасаған, жеке үйлерге пластикалық терезелерді сығымдап ашу арқылы кірген. Дәлелденген эпизодтар бойынша жәбірленушілерге келтірілген жалпы материалдық шығын 15 миллион теңгеден асады. Ұсталған күдіктінің осыған ұқсас басқа да ашылмаған қылмыстарға қатысы бар-жоғы тексеріліп жатыр"", - деп хабарлады Ескелді ауданы полиция бөлімінің бастығы Қайрат Баймұханов.


Күдікті негізінен алтын бұйымдар мен ұялы телефондарды алып кетумен айналысқан.

""Айғақ заттары аз қылмыстарды ашу барысында қылмыскерлердің қол іздері арқылы ғана кінәліні анықтау сарапшы-криминалистердің асқан шеберлігін талап етеді. Криминалист мамандардың оқиға болған жерлерден мұқият жинаған дәлелдерінің арқасында оның бірқатар қылмыстарға қатыстығы әшкереленді. Күдікті уақытша ұстау изоляторына қамауға алынды. Өзге ақпарат тергеу құпиялығына байланысты жарияланбайды"", - деді Қайрат Баймұханов.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/nur-sultanda-12-kabattan-sekrmek-bolgan-er-adam-kutkaryildyi-318581/,Нұр-Сұлтанда 12-қабаттан секірмек болған ер адам құтқарылды: оқиғаның видеосы жарияланды,"
Нұр-Сұлтанда 12-қабаттан секіруге тырысқан ер адамды құтқару процесі видеоға түсірілді, - деп хабарлайды Polisia.kz.
Жалғасы


1.

Түркістан облысында көпірден секірмек болған жігіт құтқарылды: оқиғаның видеосы жарияланды












Полиция мәліметіне сүйенсек, жедел басқару орталығының ""102"" пультіне куәгер қоңырау шалған. Ол Тілендиев көшесіндегі көпқабатты үйдің 12-қабатынан ер адам секіргелі тұрғанын айтқан. Оқиға орнына жедел патрульдік полиция полкінің взвод командирі Әділжан Мұсылманбеков, патрульдік полиция қызметінің инспекторлары Ержан Естай мен Әлихан Адаевтан барды.

""Патрульдік полиция экипажы оқиға орнына келгенде, ер адам балкон қоршауына шығып секіруге шақ қалған. Жағдайға қарай әрекет еткен Әділжан Мұсылманбеков ер адамды әңгімеге тартады. Көңілі ауып төмен қараған сәтінде полицейлер оны белінен ұстап балкон ішіне тартып түсірген"", - деп хабарлады полиция қызметкері.


Медициналық тексеру нәтижесінде 26 жастағы ер адам мас болғаны анықталды. Отбасында болған жанжалдан кейін секіруге шешім қабылдаған. Оны аудандық полиция бөліміне жеткізіп, психолог маманмен кездесу ұйымдастырды.
Айта кетейік, 2020 жылғы қыркүйекте полицейлер көпірден секіруге тырысқан 16 жастағы қызды құтқарған болатын.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/karagandyi-oblyisyinda-shahterler-otyirgan-avtobus-jyiraga-319529/,Қарағанды облысында шахтерлер отырған автобус жыраға аударылып түсті,"
Қарағанды облысында шахтерлер отырған автобус боран кезінде жыраға аударылып түсті. Салдарынан бірнеше адам ауруханаға жеткізілді, - деп хабарлайды Tengrinews.kz тілшісі.
Әлеуметтік желілерде 25 ақпанда таңертең ""Қазақстан"" шахтасына жол тартқан шахтерлер отырған автобус апатқа ұшырағаны туралы ақпарат пайда болды. Хабарламада автобус ауа райының қолайсыздығына байланысты жыраға түсіп кеткені айтылған. Жол-көлік оқиғасы кезінде автобус салонында шахтаның 50 қызметкері болған. Олардың сегізі жараланған-мыс. 












Посмотреть эту публикацию в Instagram

Публикация от 🏣 ШАХТИНСК - ЛЮБИМЫЙ ГОРОД (@shk_kz)


""АрселорМиттал Теміртау"" компаниясының баспасөз қызметі өкілі апаттың болғанын растады. Компания мәліметінше, зардап шеккендердің ешқайсы ауыр жарақат алмаған.












Посмотреть эту публикацию в Instagram

Публикация от 🏣 ШАХТИНСК - ЛЮБИМЫЙ ГОРОД (@shk_kz)



""Мердігердің автобусы жол апатына түсті. Бірнеше жолаушы жеңіл жарақат алып, медицина мекемесінде бақылауда қалды"", - деп хабарлады ""АрселорМиттал Теміртау"" АҚ баспасөз қызметіндегілер.

Еске салайық, 25 ақпанда ауа райының қолайсыздығына байланысты Қазақстанның барлық дерлік облысында жолдар жабылды.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/almatyida-baraholkanyin-manyinda-er-adam-kokyistyin-astyinda-318955/,Алматыда барахолканың маңында ер адам қоқыстың астында қалды,"
Алматыда барахолканың маңында ер адам қоқыстың астында қалды. Оқиға 11 ақпанда күндіз Алатау ауданында болды, - деп хабарлайды Tengrinews.kz тілшісі.
Сағат 15.00 шамасында Алматы құтқару қызметінің пультіне көмек сұрап қоңырау түсті. Қоңырау шалушы Кенжехан базарының артындағы қоқыс полигонында жер жұмыстарын жүргізу кезінде ер адам құлап кеткенін және көмек қажет екенін айтты.

""Оқиға орнына 109 қызметінің құтқарушылар тобы шықты. Оқиға орнына келген 12 құтқарушы мен екі кинологиялық ит іздестіру-құтқару жұмыстарын жүргізуге кірісті. Ер адамның денесі табылып, үйінді астынан шығарылды және полиция мен жедел жәрдем қызметкерлеріне тапсырылды"", - деді Алматы қаласы құтқару қызметінің баспасөз қызметінің өкілдері. 


Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/blogerler-talgar-auruhanasyinda-ne-bolyip-jatkanyin-korsett-318609/,Блогерлер Талғар ауруханасында не болып жатқанын көрсетті,"
YouTube желісіндегі LIFE KZ каналының блогерлері Талғардағы орталық аудандық аурухана туралы тағы сюжет түсірді, - деп хабарлайды Tengrinews.kz тілшісі.
Кадрда қаладағы түрлі диагнозы бар науқастар мүгедектік мәртебесін негізсіз алып тастағанын айтып шағымданды. Олар мұны заңсыз деп санайды. Тұрғындар наразылық білдіріп, Қазақстан Президентінің аппаратына хабарласып, осы мәселені зерделеуді сұрады.

МӘСК шешімімен келіспейтіндер туралы сюжетті бірқатар телеарнаның тілшілері де түсірген. Жиналғандар қазіргі бөлім басшысын ""құжаттарды лақтырады"" деп айыптап, жұмыстан шығуын талап етті.












Посмотреть эту публикацию в Instagram

Публикация от KRIS_P_TALGAR (@kris_p_talgar)


Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/nur-sultanda-belgsz-breuler-siyirdyi-uy-tobesne-kotergen-319124/,Нұр-Сұлтанда белгісіз біреулер сиырды үй төбесіне көтерген,"
Нұр-Сұлтанда белгісіз біреулер сиырды салынып жатқан үй төбесіне құрылыс кранымен көтерді. Оқиғаны куәгерлер видеоға түсірді, - деп хабарлайды Tengrinews.kz тілшісі.
Жалғасы


1.

Нұр-Сұлтанда белгісіз біреулер сиырды үй төбесіне көтерген: нысан басшысы кешірім сұрады











2.

Ұлыбританиялық БАҚ Нұр-Сұлтанда кранмен үй төбесіне көтерілген сиыр туралы жазды












Куәгерлердің айтуынша, оқиға Нәжімеденов көшесінде болған. Кадрға қарағанда, сиыр тірі. Белгісіз біреулер жануардың аяғын төбеге қаратып, салынып жатқан үйдің жоғарғы жағына кранмен көтерді.


""Бұл дерек тексеріліп жатыр. Оқиғаның мән-жайы анықталғаннан кейін құқықтық баға беріледі. Тәртіп бұзушы жауапқа тартылады"", - деп түсіндірді Нұр-Сұлтан қаласы Полиция департаментінің баспасөз қызметіндегілер.

Ауыл шаруашылығы министрлігіндегілер де жағдайдың мән-жайы тексерілетінін айтты.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/atyishulyi-karasora-sne-katyisyi-bar-politsiya-basshyilaryi-318741/,Атышулы қарасора ісіне қатысы бар полиция басшылары қызметінен айырылды,"
Қызылорда облысында қарасора өсіруге қатысты шулы істен кейін бірнеше полиция бастығы қызметінен айырылды, - деп хабарлайды Tengrinews.kz тілшісі. Бұл туралы ІІМ Өзіндік қауіпсіздік департаментінің басшысы Арман Саданов мәлімдеді.

""Қызылорда облысы полиция департаментінің есірткі қылмысына қарсы іс-қимыл басқармасының бұрынғы бастығы Мырзахасимов 15 жылға бас бостандығынан айырылды. Тергеу барысында ірі көлемде марихуана және жауынгерлік атыс қаруын сақтаған Қызылордадағы басқа тағы бір қылмыстық топ әшкереленді. Тінту кезінде 12 келіден аса есірткі табылып, тәркіленді.
Сонымен қатар, Қызылорда облысы ПД басқармасының бастығы мен қоласытындағы қызметкері қылмыстық жауаптан жалтаруға көмектескені үшін жеті миллион теңге пара алып жатқанда ұсталды. Іс бойынша тергеу амалдары жүргізіліп жатыр. Жақын арада іс сотқа жолданады"", - деді Саданов.

Оның айтуынша, іс бойынша айыпталушылар жұмыстан шығарылған. Ал Қызылорда облысы ПД басшысының орынбасары және тағы үш басшы қызметтен босатылды.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/zorlyik-kurbanyi-bolgan-kyiz-eks-prokuror-men-bankirge-318819/,Зорлық құрбаны болған қыз экс-прокурор мен банкирге шығарылған сот үкіміне пікір білдірді,"
Зорлық-зомбылық құрбаны болған қыз экс-прокурор мен банк топ-менеджеріне шыққан сот үкіміне қатысты пікір білдірді. Ол әйелдер қауымын зорлық-зомбылыққа төзбеуге және өз құқығын қорғау үшін соңына дейін күресуге шақырды, - деп хабарлайды Tengrinews.kz тілшісі.

""Мен айыптау үкіміне ризамын. Бұл үкім мен көрген сұмдықты өтейді деп санаймын. Зорлық-зомбылық көрген қыз-келіншектің бәріне соңына дейін күресіңіз дегім келеді. Әділет жеңіске жетеді"", - деді ол.

Жәбірленуші адвокаттары - Жанна Оразбахова мен Әлия Омарованың айтуынша, сот барысы күрделі өткен. Куәгерлер сотқа келуден бас тартқан. Сот жабық режимде болғанына қарамастан, судья тараптарға бұқаралық ақпарат құралдарына болып жатқан жағдайды айтуға тыйым салды. Ол шешім конституцияға қарсы.

""Біз үкімге ризамыз, жәбірленушінің көрген зорлығын сөзбен айтып жеткізу мүмкін емес. Оқиға бір жыл үш айға созылған. Қысым, қудалау, қауіп - бәрі болды. Бірақ айыпталушылардың 8 жылға бас бостандығынан айыру үкімі әйелдерге үлкен үміт берді. Сотқа, прокурорға және біздің тергеушіміз Олеся Журавлеваға объективтігі үшін алғыс айтамын"", - деді адвокат Жанна Уразбахова.

Айта кетейік, Алматыда бұрынғы прокурор мен банктің топ-менеджеріне зорлау ісі бойынша үкім шығарылған болатын. Материалдар № 2 Бостандық аудандық сотында қаралды. Олар кінәлі деп танылып, сегіз жылға бас бостандығынан айырылды.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/talgar-auruhanasyinda-naukastyin-tuyisyinan-sokkyi-jegen-319641/,Талғар ауруханасында науқастың туысынан соққы жеген хирург: оқиғаның мән-жайы айтылды,"
Талғар аудандық орталық ауруханасы науқастың туыстарынан соққы жеген хирург оқиғасының мән-жайын айтып берді - деп хабарлайды Tengrinews.kz тілшісі.
Медициналық мекеменің мәліметіне қарағанда, оқиға ақпанның соңғы күні таңертең болған. Шамамен 4:00-де науқас жедел жәрдеммен ұлымен бірге келген. 58 жастағы әйелде соқырішек ауруының белгілері болып, кезекші хирург оған медициналық көмек көрсете бастаған. Ол медбикелерден сынақ алуды сұрап, нәтижесі дайын болғаннан кейін диагнозын келісу үшін тағы бір маманды - гинекологты шақырған.

""Біздің хирург науқастарды қабылдаудың барлық хаттамасын ұстанды. Гинеколог 10-15 минутта келуі керек еді. Алайда шыдамсыз ұлы бұған келіспеді. Ол науқасқа көмек көрсетіп жатқанда хирургтың бетін жұдырықпен бір ұрды"", - деді аурухананың баспасөз хатшысы Гүлжан Қойшыбаева.

Оның айтуынша, шабуылдаушы салмағы 50 келі дәрігерден екі-үш есе үлкен болған. Оқиғадан кейін кезекші хирургтың миы шайқалған. 

""Беті ісіп, сол жағы қисайды. Кешегі оқиғадан кейін оның жүрегі айтып, құсты. Қазір жалпы жағдайы орташа, жақсарып келеді. Бүгін жақсы болып қалды. Ол қалпына келу үшін шамамен жеті күн керек"", - дейді дәрігерлер.

Зардап шеккен 31 жастағы дәрігер ауруханада 2017 жылдан бері жұмыс істейді екен.

""Осы уақытқа дейін ол дәрігер болу үшін 10 жыл оқып, тәжірибе жинады. Оқуына көп уақыт бөліп, жалақы алмаса да, оқуға ақша жұмсап келді. Содан кейін бізге ауруханаға келіп, пациенттерден осындай ""алғыс"" алады. Осылай жалғаса берсе ертең басқа дәрігерлер мамандық бойынша жұмыс істеуден бас тартады. Өйткені хирург болу үшін өмірінің 15 жылын өткізіп, содан кейін опық жеген кімге керек?
Бұл сорақы жағдай. Жұмыс істейтін хирургтар өзі де аз. Біздің ауруханада хирург күніне 14 сағаттық ауысымда 170-ке дейін пациент қабылдайды, олардың қырығына жуығына ота жасалады. Енді бір маманның жоқтығынан қалған дәрігерлерге жүктеме артады"", - деді Қойшыбаева.

Ол қазіргі уақытта құқық қорғау органдары бұл іспен айналысып жатқанын айтты.
Бұған дейін Талғар ауданы орталық ауруханасының қабылдау бөлімінде науқастың туыстары түнгі кезекшілікте болып, науқастарды қабылдаған хирургті ұрып-соққаны хабарланған болатын.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/almatyi-oblyisyinda-kaskyirlar-ters-ushn-oltrlgen-318938/,"""Алматы облысында қасқырлар терісі үшін өлтірілген"": қылмыстық іс қозғалды","
Алматы облысындағы үй ауласында тұлыптар жасау және таксидермиялық қызметпен айналысу дерегі бойынша қылмыстық іс қозғалды. Бұған дейін еріктілер қасқырларды терілері үшін өлтіретіндер барын айтқан. Бұл оқиғаның қалай өрбігенін Экология, геология және табиғи ресурстар министрлігі өкілдері айтты, - деп хабарлайды Tengrinews.kz тілшісі.
Экология министрлігі өкілдері зооқорғаушы Евгения Калиниченко қасқырларды ұстау және сату орнынан кадрлар жариялағаннан кейін Алматы облыстық Орман шаруашылығы және жануарлар дүниесі инспекциясының мамандары оқиға орнына барғанын айтты. Сондай-ақ, ол жерге Полиция департаменті мен ""Охотзоопром"" ӨБ"" РМҚК қызметкерлері барған.

""Үй ауласында тұлыптар жасау және таксидермиялық қызметпен айналысу дерегі бойынша Қылмыстық кодекстің 339-бабы 1-бөлігі (""Сирек кездесетін және жойылып кету қаупі төнген, сондай-ақ пайдалануға тыйым салынған өсімдіктер мен жануарларды заңсыз пайдалану"") бойынша қылмыстық іс қозғалды. Қазір тергеу жүріп жатыр"", - деп түсіндірді Экология министрлігіндегілер.

Ведомстводағылар Алматы облыстық Орман шаруашылығы және жануарлар дүниесі аумақтық инспекциясының мамандары процессуалдық шешім қабылдау үшін жан-жақты әдістемелік және консультативтік көмек көрсететінін атап өтті.
Еске салайық, бұған дейін зооволонтерлер Алматы облысындағы үй ауласында қасқырды өлтіріп, терісін сыпырып, кейін кілем жасап желіде сатылып жатқанын хабарлаған болатын. Оқиға орнынан түсірілген кадрлар қазақстандықтарды шошытқан еді.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/astanada-uyd-tonagan-er-adam-aksha-sanap-jatkan-jernde-319379/,Астанада үйді тонаған ер адам ақша санап жатқан жерінде видеоға түсіп қалды,"
Қостанай облысының 31 жастағы тұрғыны елордалық әйелдің үйін тонап кетті. Ол зергерлік бұйымдарды және миллион теңгеге жуық ақшаны ұрлап кеткен, - деп хабарлайды Tengrinews.kz тілшісі Нұр-Сұлтан қаласы полиция департаментіне сілтеме жасап.
Елорда тұрғыны полиция бөлімшесіне үйіне ұры түскенін айтып арыз жазған. Полиция қызметкерлері Нұр-Сұлтан қаласына уақытша жұмысқа келген 31 жастағы Қостанай облысы тұрғынын анықтады. Оның кешкі уақытта Күлтегін көшесіндегі үйге құлыпты бұзып кіргенін хабарлады.

""Ол үйден миллион теңгеге жуық қаражат пен зергерлік бұйымдарды алып кеткен. Қаскүнем ұрланған заттарды алып, есікке бет алғанда үйдің иесі келіп қалған. Ер адам егде жастағы әйелді күшпен итеріп жіберіп, өзі қашып кеткен.
Күдікті ұрланған олжасын санап жатқан сәт автобустың бейнебақылау камераларына түсіп қалған. Іздеу барысында күдікті жасырынған қонақүй анықталды. Бірақ тексеру кезінде оның басқа қалаға кетіп, жасырынып үлгергені анықталды"", - делінген хабарламада.

Бір тәуліктен кейін күдікті Қарағандыда ұсталып, Нұр-Сұлтанға жеткізілді. Онда ұсталған ер адамның бұрын сотталғаны анықталды.

Қазіргі уақытта полиция қызметкерлері ұсталған ер адамның елорда аумағында жасалған осыған ұқсас қылмыстарға қатысы барын тексеріп жатыр.
Полиция тұрғындарға сақтық шараларын сақтауды ескертті. Қала тұрғындарынан сапалы есік құлыптарын орнатуды және жеке үйлерде қақпаны ашық қалдырмауды сұрады.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/turkstan-oblyisyinda-kokparga-katyisushyilar-atyis-319099/,Түркістан облысында көкпарға қатысушылар атыс шығарды,"
Түркістан облысында көкпарға қатысушылар атыс шығрады, - деп хабарлайды Astanatv.kz.
Телеарна мәліметі бойынша, учаскелік инспектор ойыншылар мен көрермендерді таратпақ болған. Сол сәтте топ ішінен белгісіз біреулер шолақ мылтықтан әуеге оқ атып, артынша автокөліктеріне мініп, қашып кеткен. Атыс кезінде ешкім зардап шеккен жоқ. Көп ұзамай оқ атқандар ұсталды. 
Төрт күдікті Қазығұрт ауданының тұрғыны екені анықталды. Тексеру кезінде олардың көлігінен 16 калибрлі шолақ мылтық, оқ-дәрілер тәркіленген. Полиция ұсталғандардың үйін тінту кезінде екі травмат тапанша және бір ұңғылы тіркелмеген заңсыз қару тапқан.

""Жастар қамауға алынды. Полиция күдіктілердің басқа қылмыстарға қатысы бар-жоғын тексереді, сондай-ақ, қаруды қайдан алғанын анықтайды"", - деп хабарлады Түркістан облысы полиция департаменті өкілі.


Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/brden-alyip-ketune-bolar-ed-almatyi-turgyinyi-shabuyildan-318677/,"""Бірден алып кетуіне болар еді"". Алматы тұрғыны шабуылдан кейін полицейлердің әрекетіне наразы болды","
Алматы тұрғыны Facebook-тегі парақшасында полицейлердің әрекетіне наразы екенін жазды. Себебі белгісіз екі ер адам оған шабуыл жасаған, кейін полияция қызметкерлері шабуылдаушыларды ұстай сала босатып жіберген, осылайша оларды қайта іздеуге тура келген, - деп хабарлайды Tengrinews.kz тілшісі. 
Оның айтуынша, шабуыл түнгі сағат бір шамасында екі досымен дүкенге бара жатқанда болған.

""Дүкен маңында екі денелі ер адам сұр рюкзактағы жас жігіттен бір нәрсе талап етіп тұрды. Олардың бірі бізді көріп мен жаққа қарай жүгірді, біз көлікке қарай бет алдық, екеуі артымыздан келе жатыр. Рюкзактағы жігіт басқа жаққа қашып кетті. Көлікке жүгіріп кірдік, ол оталғанша жаңағы денелі ер адамның бірі артқы есікті ашты. Мен жүріп бара жатқанда артқы тереземді сындырып үлгерді"", - дейді зардап шегуші.

Осылайша олар полиция шақырып, бұзақыларды ұстауға көмектескен. 

""Алдымен патрульдер оларды жібере салды. ""Бұл олар емес, мыналар сау"" деді. Біз оларды осы уақыт бойы бақылағанымызды түсіндіруге тырыстық. Бірақ бізбен сөйлесіп жатқанда, ана екеуі қашып үлгерді. Әрі қарай қызық болды: мен патрульге отырдым да оларды іздестіре бастадық. Жүк көлігінің артынан таптық, жақындап барып, қуып, 20 минуттан кейін ұсталды. Тағы қайталайын: олар бірден тоқтатып, ұстап, алып кетуіне болар еді. Бірақ біздің полиция оңай жол іздемейді. Біреуі ғана ұсталды, 35-40-та сияқты"", - дейді алматылық.


Кейін ұсталған адам 2001 жылғы Өзбекстан азаматы екені белгілі болған. 

""АІІБ-ға бізден кейін екіншісі келеді, көшеде тұрғанбыз, ол кедергісіз бөлімге кірді. Полицейлер бізге ұсталған адам изоляторға қамалғанын айтты, ал екіншісі келді дегенде ешкім ештеңе істемеді.
Ары қарай не болды? Біз арыз жаздық, содан кейін неге екені белгісіз түсінік хат жаздық. Олар ертең учаскелік полиция қызметкері қоңырау шалып, барлық мәселені шешетінін айтты. Біз 3 күн күттік. Дүйсенбіге дейін ештеңе өзгермесе, мен прокуратураға жазамын"", - деді жәбірленуші.

Ол келтірілген залалдың өтелетініне сенбейтінін және көлік әйнегін өзі салатынын, бірақ полиция қызметкерлерінің әрекетіне наразы екенін жазды. 
Алатау аудандық полиция басқармасының басшысы подполковник Ілияс Өмірсеріков алматылықтың жазбасына түсінік бере отырып, бұл іс бойынша тексеру жүріп жатқанын айтты.

""Құқықбұзушы - Қазақстан Республикасында жүру ережелерін бұзған Өзбекстан азаматы, оны көші-қон қызметіндегілер Алматы ПД қабылдау-тарату орнына қамады. Ол сізге қатысты заңсыз әрекеттер жасағаны үшін міндетті түрде қолданыстағы заңнамаға сәйкес жауапқа тартылатынын хабарлаймыз"", - деп сендірді Өмірсеріков.

Оның айтуынша, материал Алатау аудандық ПБ жергілікті полиция бөлімінде.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/shko-turgyinyi-kazakstandyiktardyi-10-million-tengege-318652/,ШҚО тұрғыны қазақстандықтарды 10 миллион теңгеге алдаған,"
Қарағанды облысында 18 қазақстандықты 10 миллион теңгеге алдап кеткен Өскемен тұрғыны ұсталды. Полиция қызметі қаңтарда Сәтбаев қаласының полиция бөліміне алаяқтардың құрбаны болған азаматтардан өтініш түскенін хабарлады, - деп хабарлайды Polisia.kz.
Әйел адам мобильді қосымша арқылы жәбірленушілермен байланысып, оларға пайдалы бизнеске қаражат салуды ұсынған. Сонымен қатар, қаржыны қаншалықты ерте салса, соншалықты тез қайтаратынын айтып сендірген. Мысалы ""бүгін он мың теңге берсе, ертең жиырма мың теңге таза пайда алады"".
Алданғанын түсінген кезде азаматтар полицияға жүгінген. ҚР Қылмыстық кодексінің 190-бабы (""Алаяқтық"") бойынша қылмыстық тергеу жүргізілді. Құқық қорғау органдары тергеу нәтижесінде көп ұзамай күдіктінің кім екенін анықтады. Ол Өскемен қаласының 24 жастағы тұрғыны болып шықты.

""Әйел адамды криминалдық полиция қызметкерлері ұстады. Сотқа дейінгі тергеу барысында оның бір схемамен 18 алайықтық жасағаны анықталды. Оған Сәтбаевтың ғана емес, Нұр-Сұлтан тұрғындары да ілікті. Оның келтірген залалының жалпы сомасы 10 миллион теңге"", - делінген хабарламада.

Айта кетейік, бұған дейін Нұр-Сұлтанда іс жүзінде жоқ пәтерді жалға берген қыз ұсталған еді. 
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/jelde-mangyistau-densaulyik-saktau-baskarmasyi-318613/,Желіде Маңғыстау Денсаулық сақтау басқармасы басшысының ұсталғаны туралы ақпарат тарады,"
Әлеуметтік желіде Маңғыстау облысы Денсаулық сақтау басқармасының басшысы Жамал Жаманбаеваның ұсталғаны туралы ақпарат тарады, - деп хабарлайды Tengrinews.kz тілшісі ""Астана"" телеарнасына сілтеме жасап.
Жалғасы


1.

Антикор Маңғыстау Денсаулық сақтау басқармасы басшылығына қатысты қылмыстық іс қозғалғанын растады












Ол сыбайлас жемқорлық қылмыс жасады деген күдікке ілінді. Шенеунік қызмет бабын пайдаланып, рентген аппараттарын жоғары бағамен сатып алуға өтініш жасады деген ақпарат тарап жатыр. Осылайша Денсаулық сақтау басқармасының басшысы мемлекетке 63 миллион теңге залал келтірген.
""Лада"" және инАктау басылымдарының мәліметінше, Жаманбаеваның ұсталғаны туралы ақпаратты YEDILOV ONLINE Telegram-каналы таратқан.
Маңғыстау облысы Денсаулық сақтау басқармасы мен облыс әкімдігінің баспасөз қызметі тарап жатқан ақпаратқа қатысты пікір білдіруден бас тартты. Сыбайлас жемқорлыққа қарсы қызмет шенеуніктің ұсталғаны туралы хабарды растамайды не жоққа шығармайды. Жамал Жаманбаеваның ұялы телефоны сөніп тұр.
Жамал Жаманбаева Маңғыстау облысының Денсаулық сақтау басқармасының басшысы қызметіне 2020 жылдың мамырында тағайындалды. Бұған дейін ол облыстағы перинаталдық орталықты басқарды.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/almatyi-oblyisyinda-poyyiz-jayyilyip-jurgen-koylardyi-basyip-318632/,Алматы облысында пойыз жайылып жүрген қойларды басып кетті,"
Алматы облысында пойыз бір отар қойды басып өткен. Көлік полицейлері теміржол бойында мал жайып жүрген 51 жастағы ер адамды әкімшілік жауапкершілікке тартты, - деп хабарлайды Tengrinews.kz тілшісі полиция департаментінің баспасөз қызметіне сілтеме жасап.
Оқиға Қопа - Жиренайғыр темір жолында болған. Жүк пойызының машинисі жолда мал жайылып жүргенін көріп бірден пойызды тежеуге тырысқан. Бірақ оқиғаның алдын алу мүмкін болмады. Нәтижесінде 14 қойды басып өткен. Пойыз тоғыз минутта тоқтаған.

Жедел-іздестіру шарасы барысында Шамалған станциясының желілік полиция бөлімшесінің қызметкерлері мал иесін анықтады. Ол Алматы облысының 51 жастағы тұрғыны.

""Ер адам ҚР ӘҚБтК-нің 559-бабының 1-бөлігі (""Темiржол арқылы ат-арба көлігімен (шаналармен) өту және жүк артылған, мініс малды және табынды айдап өту, темiржолдардың бөлінген жолағында мал жаю қағидаларын бұзу"") бойынша әкімшілік жауапкершілікке тартылды. Оған қатысты әкімшілік хаттама толтырылды"", - деп хабарлады департамент бастығының міндетін атқарушы Сарықұл Жоланов.

Айта кетейік, осындай оқиға 2020 жылы маусымда Қарағанды облысында болған еді. Онда жолаушылар пойызы Новалы-Сары Шаған жолында қой отарын қағып кетті.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/nur-sultanda-er-adam-78-jastagyi-zeynetkerd-tonap-kett-319227/,Нұр-Сұлтанда ер адам 78 жастағы зейнеткерді тонап кетті,"
Нұр-Сұлтанда 78 жастағы зейнеткерді тонап кеткен. Полицейлер күдіктіні камера арқылы анықтап, ұстады, - деп хабарлайды Tengrinews.kz тілшісі Нұр-Сұлтан полиция департаменті баспасөз қызметіне сілтеме жасап.

""Оқиға туралы полицияға 78 жастағы зейнеткер хабарлады. Қарияның айтуынша, түскі уақытта ол Бейсекова көшесімен үйіне бара жатқан. Осы уақытта жанына бір жас жігіт келіп, жақын жердегі түскі ас ішуге болатын орындарды сұраған. Қария күдіктенбестен жолды түсіндіріп жатқанда, ер адам оны жұдырықпен ұрып құлатқан"", - деді полиция қызметкерлері.


Қарақшы зейнеткердің ақшасы мен құжаттары бар әмиянын және екі ұялы телефонын тартып алып, оқиға болған жерден қашып кеткен.

""Қарақшы ақша мен ұялы телефонды иемденіп, құжаттарды лақтырып жіберген. Елордалық полиция департаментінің жедел басқару орталығы қызметкерлері күдіктіні анықтады. Олар 30 жастағы ер адамды ұстады. Ұсталған азамат бұрын қылмыстық жауапкершілікке тартылғаны белгілі болды"", - деп хабарлады департамент өкілдері.

Күдікті УҰИ-ға қамауға алынды. ""Тонау"" бабы бойынша тергеу амалдары жүргізіліп жатыр.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/oralda-17-jastagyi-jgt-koprden-sekrp-kett-319779/,Оралда 17 жастағы жігіт көпірден секіріп кетті,"
Оралда белгісіз жасөспірім Деркөл ауылы маңындағы жол өткелінен секіріп, өз-өзіне қол жұмсады. Полицейлер марқұмның жеке басын анықтап жатыр, - деп хабарлайды Tengrinews.kz тілшісі.
Ақпаратты өңірдегі денсаулық сақтау басқармасы растады.

""4 наурызда таңғы сағат жетіде Деркөл ауылы маңындағы көпір астынан жас баланың денесі табылды. Шамамен 17 жаста"", - деді БҚО денсаулық сақтау басқармасы өкілдері.

Полиция өкілдері сотқа дейінгі тергеу амалы басталғанын хабарлады.

""ҚР ҚК-ның 105-бабы (""Өзін-өзі өлтіруге дейін жеткізу"") бойынша тергеу жүргізіліп жатыр. Қазір құқық қорғау органы қызметкерлері жасөспірімнің жеке басын анықтап жатыр"", - деп хабарлады полиция департаменті өкілдері.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/almatyi-taularyinda-jogalgan-er-adam-ol-tabyildyi-318990/,Алматы тауларында жоғалған ер адам өлі табылды,"
Алматы тауларында жоғалып кеткен туристің денесі табылды, - деп хабарлайды Tengrinews.kz тілшісі. Бұл туралы ҚР ТЖМ ресми өкілі Талғат Уәли мәлімдеді.
2021 жылғы 12 ақпанда сағат 14:30-да іздестіру-құтқару жұмыстарының нәтижесінде ""Шымбулачка"" шатқалында 1981 жылы туған ер адамның жансыз денесі табылды.
Құтқару операциясы ауа райының нашарлығына байланысты жаяу түрде тәулік бойы жүргізілді. Сондай-ақ, ""Қазавиақұтқару"" мекемесінің КА-32 әуе борты да іздестру жұмыстарына дайындалды. Алайда қолайсыз метеорологиялық жағдайға байланысты тікұшақты әуеге көтеруге мүмкіндік болмады.

""Іздестру жұмыстарына ҚР ТЖМ Төтенше жағдайлар қызметкерлері және дүлей зілзала қауіп-қатерін азайту жөніндегі халықаралық орталықтың ұшқышсыз басқару аппараты қолданылды. Құрылғы теңіз деңгейінен 5 мың 300 метрден астам биікке 5 мәрте көтерілді. Іздестіру барысында ұшқышсыз басқару аппараты арқылы адамның құлаған ізі байқалған. Осы арқылы құтқарушылар жоғалған адамның болжамды іздестіру аумағын белгіледі. Кейін альпинистік жабдықтар мен жіптерді қолдана отырып, құтқарушылар шатқалға түсті. Көшкін қаупіне қарамастан, қазіргі уақытта зардап шегушіні тасымалдау жұмыстары жүріп жатыр. Мәйітті қалаға жеткізу шамамен 3 сағаттан аса уақытты алуы мүмкін"", - делінген хабарламада.

Айта кетейік, бұған дейін Алматы тауларында жоғалған ер адамды іздеу жұмыстары жүргізіліп жатқаны хабарланған еді.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/kokshetau-turgyinyi-jeldeg-jalanash-suretter-ushn-jauapka-318865/,Көкшетау тұрғыны желідегі жалаңаш суреттері үшін жауапқа тартылады,"
Полицейлер жалаңаш суреттерін желіде таратқан Көкшетау қаласының 21 жастағы тұрғынын анықтады. Қыз порнографиялық сипаттағы суреттерді таратумен айналысқан, - деп хабарлайды Tengrinews.kz тілшісі Ақмола облысының полиция департаментіне сілтеме жасап.
Ақпанда Көкшетау полиция бөлімшесіне Света есімді қыздың порнографиялық сипаттағы суреттерді тарату және жарнамалау бойынша сайттардың біріне хабарландыру салғаны туралы ақпарат түскен.

""Аталған факт бойынша 9 ақпанда Antifraud жедел алдын алу шарасы кезінде полицейлер 21 жастағы Көкшетау тұрғынын анықтады. Қыз өз кінәсін толық мойындады. Былтыр да полиция қызметкерлері оны құқықбұзушылық әрекеті үшін жауапқа тартқан. Алайда бұл сабақ болмаған көрінеді. Сонымен қатар, қыз бір жылдан аса уақыт интим сипаттағы қызмет көрсете бастағаны және осылайша өзін түрлі сайттарда жарнамалағаны белгілі болды"", - деп хабарлады облыстық ПД баспасөз қызметі өкілдері.

Жеңілтек қызға қатысты полиция ҚК-нің 311-бабы (""Порнографиялық материалдарды немесе заттарды заңсыз тарату"") бойынша сотқа дейінгі тергеу жүргізіп жатыр. 
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/karagandyida-ek-er-adam-kassirge-benzin-shashyip-shagyin-318829/,"Қарағандыда екі ер адам кассирге бензин шашып, шағын несие ұйымын тонап кетті","
Қарағандыда екі белгісіз адам микронесие ұйымы кеңсесіне басып кіріп, кассирдің үстіне бензин шашып, 120 мың теңге алып кетті, - деп хабарлайды Tengrinews.kz тілшісі.
Жалғасы


1.

""Кассирге бензин шашып, тонап кетті"": Қарағандыда несие ұйымына шабуыл жасады деген күдіктілер ұсталды











2.

Нұр-Сұлтанда банкомат маңындағы тонау әрекеті камераға түсіп қалған












9 ақпанда сағат 16.00-де шағын несие беру ұйымының бірінің кассасына шабуыл жасалды. Оқиға кеңседегі бейнебақылау камерасына түсіп қалған. Видео кадрларынан медициналық маскадағы қарақшылардың бірі алдымен кассирге бензин шашып, кейін өртеймін деп қорқытқанын көруге болады. Видеода қарақшының беті айқын көрінеді. Бұл уақытта оның сыбайласы есікті қарауылдап тұрады.
Видео әлеуметтік желілерде жарияланған. Қарағанды облысы полиция департаментінің баспасөз қызметі жағдайға қатысты түсінік берді. Ведомство мәліметінше, күдіктілерді ұстау үшін полиция департаменті аппаратының тәжірибелі қызметкерлерінен жедел топ құрылған.

""9 ақпанда сағат 16.00-де Қарағандыда микронесие беру ұйымдарының біріне белгісіз екі адам кіріп, кассирге бензин шашып қорқытқан. Жәбірленуші әйел 28 жаста. Қарақшылар 120 мың теңгені қорқытып иемденген. Аталған факт ҚР ҚК-ның 192-бабы ""Қарақшылық"" бойынша тіркелді"", - деп атап өтті ведомстводағылар.

Айта кетейік, осы тектес қылмыс Нұр-Сұлтанда да болған еді. Алматы тұрғыны елордада қарақшылық шабуыл жасау үшін бет бейнесін тұмшалап, кеңсе қызметкерін пышақпен қорқытты.












Посмотреть эту публикацию в Instagram

Публикация от Темиртау Таймс | Temirtau (@temirtau.times)


Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/tagyi-br-karjyi-piramidasyi-kazakstandyiktardyin-70-million-319728/,Тағы бір қаржы пирамидасы қазақстандықтардың 70 миллион теңгесін алып қойған,"
Қазақстандықтар қаржы пирамидасына 70 миллионға алданып қалды. Ақмолалық полицейлер Интернет көмегімен ақша пирамидасын ұйымдастырған алаяқ әйелді ұстады, - деп хабарлайды Tengrinews.kz тілшісі Polisia.kz сайтына сілтеме жасап. 
Көкшетау қаласының полициясына 65 жастағы жергілікті тұрғын арыз жазған. Оның айтуынша, бейтаныс әйел интернет-ресурстардың көмегімен алдау арқылы 63 мың теңгесін қолды қылған. Тәртіп сақшылары ҚР ҚК 190-бабы 2-бөлігі ""Алаяқтық"" бойынша соталды тергеу жүргізді.

""Жедел-іздестіру іс-шаралары барысында 48 жастағы көкшетаулық әйел 2020 жылы WhatsApp-та ақша пирамидасын ұйымдастыру үшін топ ашқаны анықталды. Онда Ақтау, Жаңаөзен, Нұр-Сұлтан, Павлодар және басқа қалалардан 20-ға жуық адам болған. Оларға келтірілген залалдың жалпы сомасы 70 миллион теңгеден асады. Әйел өз кінәсін мойындады"", - деді полиция өкілдері.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/almatyi-oblyisyinda-perzenthana-kyizmetkerler-otyirgan-319028/,Алматы облысында перзентхана қызметкерлері отырған шағын автобус аударылды,"
Алматы облысында перзентхана қызметкерлері отырған шағын автобус аударылды, - деп хабарлайды Tengrinews.kz тілшісі.
Оқиға туралы ақпарат Instagram-дағы kris_p_issyk парақшасында жарияланды. Автордың айтуынша, жол апаты бүгін 7:40-та Маловодное ауылына жетпей болған. ""Газель"" Есік қаласындағы перзентхана қызметкерлерін басқа орынға көшіріп бара жатқанда аударылған. 











Посмотреть эту публикацию в Instagram

Публикация от Иссык | Енбекшиказахский район (@kris_p_issyk)


Алматы облысының полиция департаменті өкілдері 14 ақпанда Еңбекшіқазақ АПБ кезекші бөліміне ""Талғар-Есік-Бәйдібек би"" автожолының 72-шақырымында жол-көлік оқиғасы болғаны хабарланғанын айтты.


""Оқиға болған жерге барған жедел-тергеу тобы алдын ала ""Mercedes Sprinter"" автокөлігінің 41 жастағы жүргізушісі Сатай ауылының маңында, шығыс бағыттағы автожолмен қозғалып бара жатып, көктайғақ пен тұманда көлігін басқара алмай, аударылып кеткенін анықтады. Көліктің салонында 14 адам болған, олардың екеуі түрлі жарақат алып Есік қаласының ауруханасына жеткізілді"", - деп хабарлады аймақ полиция өкілдері.


Жол-көлік оқиғасы дерегі бойынша ҚР ҚК 345-бабы 2-бөлігіне сәйкес соталды тергеу басталды, қажетті сараптамалар тағайындалды.
Сурет: Instagram/kris_p_issyk
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/samara-shyimkent-tasjolyinda-kolk-apatyinan-br-adam-kaza-319157/,Самара-Шымкент тасжолында көлік апатынан бір адам қаза тапты,"
Самара-Шымкент тасжолының 307-ші шақырымында жол-көлік оқиғасы болды. Жеңіл автокөлік жүргізушісі Оралға бет алған жүк көлігімен соқтығысты, - деп хабарлайды Tengrinews.kz тілшісі.
Полиция департаменті өкілдері апат 16 ақпанда сағат 18 шамасында болғанын атап өтті. Ваз-21102 жеңіл автокөлігінің 25 жастағы жүргізушісі оқиға болған жерде көз жұмды.


""Оқиға болған жерге апат себебін анықтау үшін жедел-тергеу тобы барды. КамАЗады Қызылорда облысының 38 жастағы тұрғыны басқарған"", - деді БҚО ПД ресми өкілі Болатбек Белгібеков.


ТЖД өкілі апат орнына жедел-құтқару жасағының қызметкерлері келгенін атап өтті.

""Жеңіл көлік жүргізушісі салонда жалғыз болған. Оның денесін арнайы құралдардың көмегімен алуға тура келді"", - деді құтқарушылар.

Қазір аталған факт бойынша ҚР ҚК 345-бабы1-бөлігі ""Көлік құралдарын басқаратын адамдардың жол жүрісі немесе көлік құралдарын пайдалану қағидаларын бұзуы"" бойынша қылмыстық іс қозғалды.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/satbaevtagyi-tartpszdk-54-adam-sot-aldyina-keld-319268/,Сәтбаевтағы тәртіпсіздік: 54 адам сот алдына келді,"
Сәтбаевтағы жаппай тәртіпсіздік ісі бойынша 54 адам сот алдына келді. Қарағанды облысының кәмелетке толмағандар істері жөніндегі мамандандырылған ауданаралық сотының судья-үйлестірушісі Елена Баткульдинаның сөзінше, басты сот талқылауы 1 наурызға белгіленді, - деп хабарлайды Tengrinews.kz тілшісі.

""18 ақпанда Сәтбаевтағы тәртіпсіздік бойынша алдын-ала тыңдау болды. 1 наурызға басты сот талқылауы белгіленді. 54 сотталушы бар, оның ішінде бастапқыда үшеуі кәмелетке толмаған, бірақ желтоқсан айында біреуі 18 жасқа толды"", - деді судья-үйлестіруші.

Елена Баткульдинаның айтуынша, тағы екі адамға іздеу жарияланған. 
Еске салайық, өткен жылдың 23 шілдесінде Сәтбаев қаласында 5 жасар қызды ұрланған болатын. Сол түні бала жергілікті тұрғындардың бірінің пәтерінен табылды. Бұл дерек бойынша баланы ұрлау және зорлау туралы қылмыстық іс қозғалған болатын. 
Сәтбаевтың екі тұрғынына 5 жасар қызды ұрлау мен зорлауға қатысты деген айып тағылды
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/futbol-oynay-almaydyi-syinyiptastaryinan-kyisyim-koregen-319696/,"""Футбол ойнай алмайды"". Сыныптастарынан қысым көреген оқушы өз-өзіне қол жұмсады","
Қазақстанда мектеп оқушысы сыныптастарынан футболды нашар ойнағаны үшін қысым көріп, салдарынан өз-өзіне қол жұмсады. Бұл туралы ІІМ басшысының бірінші орынбасары Марат Қожаев мәлімдеді, - деп хабарлайды Tengrinews.kz тілшісі.
Қожаев жасөспірімдер арасындағы қудалау, мазақ, қысым көрсету баланың жүйке-жүйесіне теріс әсер ететінін, салдарынан адам қатыгез болып өсуі мүмкін екенін айтты.

""Қазақстан криминалистика тарихында сериялық қылмыс жасаған қылмыскер балалық шағында өз құрдастары немесе отбасында қысым көргені анықталып жатады. Мұндай жағымсыз оқиғалар қоғамда, әсіресе жасөспірімдер арасында жиі кездеседі. Тергеу тәжірибесінен нақты мысал келтірейін. Еліміздегі мектептердің бірінде 12 жастағы оқушылар сыныптасына футбол ойнай алмағаны үшін жүйелі түрде қысым көрсетіп, мазақ қыла берген. Футбол командасы бірнеше ойында жеңіліп қалған. Оған кінәлі ретінде бәрі сыныптасын айыптаған. Соңында қысымға шыдамаған бала өзіне-өзі қол жұмсады"", - деді Марат Қожаев.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/almatyida-juk-kolg-jer-astyina-tusp-kett-juzdegen-uy-jyilu-319650/,Алматыда жүк көлігі жер астына түсіп кетті: жүздеген үй жылу мен ыстық сусыз қалды,"
Жер астына түсіп кеткен жүк көлігі алматылықтарды жылусыз қалдырды. Бұл туралы ""Алматы жылу желілері"" ЖШС мәлімдеді, - деп хабарлайды Tengrinews.kz тілшісі.
Алдын ала мәліметтер бойынша, сағат 13 шамасында құм-қиыршықтас қоспасы тиелген салмағы 27 тонна КамАЗ пәтерлердің жылу камерасы орналасқан аумаққа кірген.

""Өте үлкен салмаққа есептелмеген оның беті бірнеше тонналық жүк көлігін көтере алмады. Диаметрі 500 миллиметр құбыр зақымданды, 336 көппәтерлі тұрғын үй, 86 жеке тұрғын үй, 9 денсаулық сақтау нысаны, 10 балабақша мен 6 білім беру нысаны жылудан уақытша ажыратылды.
""Алматы жылу желілері"" ЖШС жөндеу бригадалары жүргізетін авариялық-қалпына келтіру жұмыстарына кәсіпорынның 18 маманы мен 4 дана мамандандырылған техника жұмылды"", - деп хабарлады Алматы қаласының жылу электр кешені мен ТКШ кәсіпорындарының ресми өкілі Ян Гирин.

Жылу мен ыстық суды 1 наурызда түнгі сағат 23-ке қарай қайта қосу жоспарланып отыр. Қазір Алматы қаласының Медеу ауданы Қазыбаев - Назарбаев - Достық - Тайманов көшелерінің қиылысында орналасқан тұрғын үйлер мен басқа да ғимараттар уақытша ыстық су мен жылусыз қалды.
Инженерлер жылу магистралі сегментінің зақымдануы басқа тұтынушыларға жеткізілетін жылу энергиясының параметрлеріне және белгіленген секторда орналасқан ғимараттардағы температура режиміне әсер етпейді дейді.
Бұған дейін Алматыда жүк көлігі жер астына түсіп кеткені хабарланған болатын. Кадрлардан көліктің жартылай жерге кіріп кеткенін көруге болады.  

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/turkstan-oblyisyinda-turgyindardyi-7-million-tengege-aldap-319371/,Түркістан облысында тұрғындарды 7 миллион теңгеге алдап кеткен алаяқ ұсталды,"
Түркістан облысында полицейлер тұрғындарды алдаған алаяқты ұстады. Ер адам мемлекеттен субсидия алуға көмектесуге уәде беріп, Келес ауданы тұрғындарынан жеті миллион теңгеге жуық ақшаны жымқырды, - деп хабарлайды Polisia.kz.
Түркістан облысы тұрғынынан Келес АПБ кезекші бөліміне арыз түскен. Ол белгісіз ер адамның қомақты мөлшердегі ақшаны қалай алып кеткенін айтты.

""Жәбірленушінің айтуынша, алаяқ ауыл тұрғындарына тегін субсидия алуға көмектесетінін айтқан. Кейін олардан алдап-сулап 3,5 миллион теңге алып кеткен. Бір айдан кейін ғана еш нәтиже болмағанықтан жәбірленуші полиция көмегіне жүгінді"", - деді полиция департаменті қызметкерлері.

Алаяққа қатысты іс РҚ ҚК-нің 190-бабы ""Алаяқтық"" бойынша сотқа дейінгі тергеу тізіміне тіркелді. Полицейлер күдіктіні тұрғылықты жері бойынша ұстап, полиция бөліміне жеткізді. 

""Тергеу нәтижесінде ер адамның субсидия алуға көмек көрсетемін деген сылтаумен жәбірленуші сеніміне кіріп, ақшасын иемденіп, уәдесін орындамай жасырынғаны анықталды. Жәбірленушіге келтірілген залал сомасы шамамен жеті миллион теңге. Осындай жолмен алаяқ тағы үш тұрғынды алдаған"", - деп толықтырды ДП өкілдері.

Қазіргі уақытта сотқа дейінгі тергеу амалдары жүріп жатыр. Күдікті қамауға алынды. Полицейлер оқиғаның мән-жайын және айыпталушының басқа қылмыстарға қатысы бар-жоғын анықтап жатыр.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/atyirauda-politsey-sheteldkterdn-tolkujatyin-tartyip-alyip-318647/,"Атырауда полицей шетелдіктердің төлқұжатын тартып алып, ақша бопсалаған","
Атырауда полиция қызметкері шетелдіктерден төлқұжат алып, ақша бопсалағаны үшін бес жылға сотталды. Бұл туралы Сыбайлас жемқорлыққа қарсы іс-қимыл агенттігінің аса маңызды істері жөніндегі тергеуші Данияр Бекайдаров мәлімдеді, - деп хабарлайды Tengrinews.kz тілшісі.

""2021 жылдың 22 қаңтарында Атырау қаласы №2 сотының үкімімен Атырау облысы бойынша Полиция департаменті Криминалдық полиция басқармасының аға жедел уәкілі полиция капитаны Р. Зұлқашев өмір бойына белгілі бір лауазымдарды атқару немесе белгілі бір қызметпен айналысу құқығынан және полиция капитаны атағынан айыра отырып, 5 жылға бас бостандығынан айырылды.
Ол Өзбекстан Республикасы азаматтарының паспорттарын заңсыз тартып алып, оларды қайтару үшін ақша алу мақсатында өкілеттіктерді асыра пайдаланды деген күдікке ілінді"", - деді Бекайдаров онлайн-брифингте.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/almatyi-oblyisyinda-an-2-ushagyi-shugyil-kondyi-319559/,Алматы облысында Ан-2 ұшағы шұғыл қонды,"
Боралдай-Кеген бағытында ұшқан ""Азия Континенталь"" авиакомпаниясының Ан-2 әуе кемесі шұғыл қонуға мәжбүр болды. Бұл туралы Азаматтық авиация комитетінің баспасөз қызметі хабарлады, - деп хабарлайды Tengrinews.kz тілшісі.
Жалғасы


1.

Алматы облысында шұғыл қонған АН-2 ұшағы: оқиға орнынан суреттер пайда болды












Ұшақ Боралдай тасжолынан шығысқа қарай 1,5 шақырым жерде қонды.

""Бортта бес адам болған. Қаза болғандар мен зардап шеккендер жоқ"", - деді Азаматтық авиация комитетнің өкілдері.

Қазақстан Индустрия және инфрақұрылымдық даму министрлігі авиациялық оқиғалар мен инциденттерді тексеру басқармасы тергеу жүргізеді.
Айта кетейік, бұған дейін мұндай оқиға Шығыс Қазақстан облысында болған. 8 ақпанда Ан-2 ұшағы Өскеменнен Зайсанға ұшты. Ұшу кезінде ұшқыш қозғалтқыш қуатын жоғалтқаны туралы хабарлады. Ұшақ Өскеменнен оңтүстікке қарай 23 шақырым жердегі тасжолда қонуға мәжбүр болды.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/pavlodar-oblyisyinda-ortsondrush-kaza-taptyi-319532/,Павлодар облысында өртсөндіруші қаза тапты,"
Павлодар облысында өртсөндіруші қызмет барысында қайтыс болды. Бұл туралы ҚР ТЖМ ресми өкілі Талғат Уәли естіртті, - деп хабарлайды Tengrinews.kz тілшісі.
2021 жылы 25 ақпанда сағат 7.46-да Павлодар облысы Ақсу шағынауданында тұрғын үйден өрт шыққаны туралы хабарлама түскен. От төрт бөлмелі үйдің жалпы ауданы 80 шаршы метрін шарпыған. Өрт сағат 10.16-да оқшауланып, сағат 11.00-де толық жойылды.  

""Жалынмен күресіп жатқанда 1997 жылғы Ақсу қаласы №12 өрт сөндіру бекеті бөлімшесінің командирі, азаматтық қорғау сержанты Арыстанбек Машраптың жағдайы нашарлап, Ақсу ауылдық дәрігерлік амбулаториясына ес-түссіз күйде жеткізілген. Кейін дәргерлер оның қайтыс болғандығын хабарлады. Оқиғаның мән-жайы анықталып жатыр"", - делінген хабарламада.

ҚР ТЖ министрлігі ұжымы марқұмның жақындары мен туыстарына қайғырып көңіл айтты. Қайтыс болған Арыстанбек Машрап азаматтық қорғау органдарында 2018 жылдан бастап қызмет атқарған. Павлодар қаласының тумасы, үйленген.

""Адамдарды құтқару үшін өз өмірін қиған ТЖ қызметкерлерінің ерлігі ерен. 1991-2021 жылдары аралығында қызметтік міндеттерін орындау кезінде азаматтық қорғау органдарының 53 қызметкері қайтыс болды"",- деді ведомство өкілдері.

Сонымен қатар, 1995 жылы туған № 12 өрт сөндіру бекеті бөлімшесінің командирі, азаматтық қорғау кіші сержанты Ермек Тұрлыбеков Павлодар қаласының ауруханасына жатқызылғаны хабарланды.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/ekbastuzda-jurttyin-koznshe-er-adamdyi-atyip-oltrgen-kudkt-319454/,Екібастұзда жұрттың көзінше ер адамды атып өлтірген күдікті ұсталды,"
Полиция Екібастұзда ер адамды атып өлтірген 60 жастағы күдіктіні ұстады, - деп хабарлайды Tengrinews.kz тілшісі.

""23 ақпанда сағат 8:00-ден 8:10-ға дейін Екібастұздағы Сәтбаев көшесіндегі үйдің ауласында белгісіз біреу ер адамға оқ атқан. Жедел-іздестіру шаралары нәтижесінде полиция қызметкерлері осы қылмысты жасады деген күдікпен 65 жастағы ер адамды ұстады"", - деп хабарлады Павлодар облысы полиция департаменті бастығы Нұрлан Мәсімов.

Павлодар облысы полиция департаменті баспасөз қызметінің мәліметінше, оқиғаның мән-жайы анықталып жатыр. Күдікті Екібастұз қаласында уақытша ұстау изоляторына қамалды. Қылмыс жасалған қару тәркіленді.
Қазақстан Республикасы Қылмыстық-процестік кодекстің 201-бабына сәйкес өзге ақпарат тергеу мүддесіне сәйкес жария етуге жатпайды.
Айта кетейік, 23 ақпанда таңғы сағат 8 шамасында Екібастұз қаласының орталығында Сәтбаев көшесі, 12/6 мекенжайында орналасқан аулалардың бірінде оқпен жараланған ер адамның денесі табылғаны хабарланған еді.
Бейнебақылау камерасына түсіп қалған кадрлардан ер адам қоқыс төгуге шықаны көрінеді. Қайтар жолда оған медициналық маска мен көзілдірік киген белгісіз адам оқ атып, оқиға болған жерден ізін суытқан.
Кейін марқұмның жеке басы белгілі болды. Ол ""Северные МЭС"" KEGOС АҚ Екібастұз бөлімшесінің қызметкері Жанат Мақсұтов екені анықталды. Кәсіпорын басшылығы бұл ақпаратты растады және қайтыс болған адамның отбасына көмектесетінін хабарлады.
Қазіргі уақытта полиция Қазақстан Республикасы Қылмыстық кодексінің 99-бабы 1-бөлігі бойынша сотқа дейінгі тергеу жүргізіліп жатыр. Егер ұсталған адамның кінәсі расталса, ол 8 жылдан 15 жылға дейін бас бостандығынан айырылуы мүмкін.
Анастасия Дзюбак, Екібастұз
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/shko-da-jedel-jardem-kyizmetkerler-jol-apatyinan-kaza-taptyi-318555/,ШҚО-да жедел жәрдем қызметкерлері жол апатынан қаза тапты,"
Шығыс Қазақстан облысында тасжолдағы апаттан жедел жәрдем қызметкерлері қаза тапты. Жүргізуші Семей ауруханасына жеткізілді, - деп хабарлайды Tengrinews.kz тілшісі.
Жалғасы


1.

Цой ШҚО-да қаза тапқан дәрігерлердің отбасына көңіл айтты












ШҚО Полиция департаментінің баспасөз қызметіндегілер оқиға 2021 жылдың 3 ақпанында сағат 19.25 шамасында болғанын айтты.


""Schmitz тіркемесі бар DAF маркалы жүк көлігінің 29 жастағы жүргізушісі Өскемен-Семей тасжолымен Семей бағытының 140/58 шақырымда қолайсыз ауа райы салдарынан: бұрқасын, көктайғақ кезінде көлікті игере алмай, қарсы бетке шығып кетіп, ГАЗ - A31R23 маркалы жедел медициналық жәрдем көлігіне соқтығысты"", - деді полициядағылар.


1972 және 1979 жылдары туған екі медицина қызметкері жарақат салдарынан сол жерде қаза болды. Жедел медициналық жәрдемнің 44 жастағы жүргізушісі жарақат алып, Семей қалалық ауруханасына жеткізілген.

""Қылмыстық кодекстің 345-бабының 4-бөлігі (""Көлік құралдарын басқаратын адамдардың жол қозғалысы немесе көлік құралдарын пайдалану ережелерін бұзуы"") бойынша сотқа дейінгі тергеу басталды. Бірқатар сот сараптамасы тағайындалды. Соталды тергеу жүріп жатыр"", - деді ведомстводағылар.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/almatyida-sauda-ortalyiktaryinyin-brnde-ort-boldyi-319020/,Алматыда сауда орталықтарының бірінде өрт болды,"
Алматыда сауда және ойын-сауық орталықтарының бірінде өрт болды, - деп хабарлайды Tengrinews.kz тілшісі қалалық ТЖД баспасөз қызметіне сілтеме жасап.
Ақпарат бойынша, 14 ақпанда сағат 8:56-да Алматы ТЖД күштері мен құралдары ""Домиллион"" сауда және ойын-сауық орталығындағы өрт туралы хабарламаға жоғары шақыру дәрежесімен шыққан.

Өртсөндірушілер келгенде ғимараттан қатты түтін шығып жатқан. Барлау барысында газ-түтіннен қорғау қызметкерлері қойма жанып жатқанын анықтады, содан кейін өрт оқпандары беріліп, жедел штаб ашылды. Таңғы сағат 9.46-да 40 шаршы метр алаңдағы өрт сөндірілді. Сауда орталығында өрт сөндіретін және түтін жұтатын автомат жүйесі іске қосылды. Осылайша өрттің тарауына жол берілмеді. 
Оқиға болған жерге 24 техника мен жеке құрамнан және қаланың өзара іс-қимыл қызметінен 79 адам жұмылды.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/jyil-bloger-atyirauda-karantin-talabyin-buzgandar-318912/,"""Жыл блогері"". Атырауда карантин талабын бұзғандар анықталды","
Атырауда мобильді топ карантин кезінде ""Жыл блогері"" марапаттау рәсімін өткізгендерді анықтады. 10 ақпанда өткен шараға 100-ге жуық адам қатысқан, - деп хабарлайды ATPress.kz.
""Жыл блогері"" марапаттау рәсімі Атыраудағы мейрамханалардың бірінде өткен. Басылым мәліметіне сүйенсек, шараға қатысушылар әлеуметтік желіде тікелей эфирге шыққан. Сол арқылы іс-шара бақылаушы орган назарына іліккен.

Мейрамханаға жедел жеткен мобильді топ марапаттау рәсімін ортасынан тоқтатып, қатысушыларды далаға шығарды.


""Жыл блогері"" байқауының қорытындысы ""Сұлтан холл"" мейрамханасында ұйымдастырылған. Мейрамхана иесіне түсіндіру жұмысын жүргіздік. Аталған заңбұзушылық дерегі бойынша барлық материал Тауарлардың және қызметтердің сапасы мен қауіпсіздігін бақылау департаментіне жолданады. Сондай-ақ, іс-шара ұйымдастырушылары анықталып, оларға қатысты қажетті шара қолданылады"", - деді мобильді топ өкілінің бірі Сәбит Сүлейменов.

Айта кетейік, қаңтарда Қарағандыда полицейлер карантин кезінде үйлену тойын ұйымдастырғандарды анықтаған еді. Мейрамханада бір уақытта екі шара өткен. Бір залда 25 адамға, екіншісінде 45 адамға арналған төрт дастархан жайылған.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/kazposhtanyin-buryingyi-kassirler-kart-mugalmnn-enbek-319074/,"""Қазпоштаның"" бұрынғы кассирлері қарт мұғалімнің еңбек демалысына төленген ақшасын жұмсап қойған","
""Қазпоштаның"" бұрынғы кассирлері қарт мұғалімнің еңбек демалысына берілген 200 мың теңгесін жұмсап қойған. Бұл туралы Ақмола облысының полиция департаменті мәлім етті, - деп хабарлайды Tengrinews.kz тілшісі.
Қорғалжын ауылының 74 жастағы тұрғыны 2021 жылдың 12 ақпанында полицияға арыз жазған. Ол 2016 жылдың көктемінде ""Қазпошта"" бөлімшесі 200 мың теңге демалыс ақысын бермегенін хабарлады.

""Полиция зардап шеккен әйел 2016 жылы демалыс ақысын алуы керек болғанын анықтады. Мұғалім демалысқа шыққан соң, қалаға барған, ал ақшасы туралы ұмытып кеткен. Бірнеше жылдан кейін Отанына оралғанда демалыс ақысын алмағаны есіне түскен. Сөйтіп қарт мұғалім полицияға жүгінуді ұйғарған"", - делінген хабарламада.

Полицейлер күдіктілерді анықтады. Олар 2016 жылы ""Қазпошта"" филиалының кассирі болып жұмыс істеген 39 және 52 жастағы Қорғалжын ауданының тұрғындары болып шықты.

""2016 жылдың шілдесінде әйелдер (бұрынғы кассирлер - автор.) басқа біреудің ақшасын алып, оларды заңды иесіне бермей, өз қажеттеріне жұмсаған"", - деп толықтырды полиция өкілдері.

""Қазпошта"" филиалының бұрынғы қызметкерлеріне қатысты тәртіп сақшылары қылмыстық кодекстің 189-бабы 2-бөлігі ""Сеніп тапсырылған мүлікті иемдену немесе ысырап ету"" бойынша сотқа дейінгі іс бастады. Тергеу амалдары жалғасып жатыр.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/almatyida-juk-kolg-jer-astyina-tusp-kett-319643/,Алматыда жүк көлігі жер астына түсіп кетті,"
Алматыда жүк көлігі жер астына түсіп кетті. Оқиғаның видеосын куәгерлер таратты, ал дәрігерлер көлік жүргізушісі жарақат алғанын айтты, - деп хабарлайды Tengrinews.kz тілшісі.
Жалғасы


1.

Алматыда жүк көлігі жер астына түсіп кетті: жүздеген үй жылу мен ыстық сусыз қалды












Әлеуметтік желілерде жүк көлігі жер астына Алматыда Қажымұқан көшесінде түсіп кеткені хабарланған.

Кадрлардан көліктің жартылай жерге кіріп кеткенін көруге болады.

Алматының жедел медициналық жәрдем баспасөз қызметі мәліметінше, жүк көлігі жүргізушісі миы шайқалып, ауруханаға түскен.

""Оның миы зақымданған, сондай-ақ кеудесі жаралы. Жағдайы орташа ауыр. № 4 қалалық клиникалық ауруханаға жеткізілді"", - деп хабарлады ведомство өкілдері.

Алматы ТЖД мен полиция департаменті өкілдері оқиғаға кейінірек түсінік беруге уәде етті.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/karagandyidagyi-koloniya-basshyisyinyin-buryingyi-318635/,Қарағандыдағы колония басшысының бұрынғы орынбасарына қатысты сот үкімі шықты,"
Қарағандыда АК-159/9 колониясы басшысының бұрынғы орынбасарына қатысты сот үкімі шықты. Қазыбек би аудандық соты оны алаяқтық және пара беруге итермелегені үшін кінәлі деп таныды, - деп хабарлайды Tengrinews.kz тілшісі.
Сот мәліметінше, бұрынғы әділет подполковнигі антты бұзып, сотталғандардың бірінің ақшасын алаяқтық жолмен иемденген. Ол оған 3,5 миллион теңге берсе бостандыққа шығаруға уәде еткен. Бұл ақша ""шенеуніктерге мәселені шешіп беруге арналған"".
Сотталушы өзінің босатылуын күтпей және Антикоррупция қызметіне жүгінді. Әділет подполковнигіне қатысты екі бап бойынша қылмыстық іс қозғалды: 190-баптың 3-бөлігінің 1-тармағы және 28-баптың 4-бөлігі, 367-баптың 2-бөлігі.

""Прокурор сотталушыны 4 жылға бас бостандығынан айыруды сұрады. Қорғаныс жағы ақтауды сұрады. Сотталушының кінәсі жәбірленушілердің, куәлардың айғақтарымен, жасырын тергеу әрекеттерінің нәтижелерімен, сараптама қорытындыларымен дәлелденді. Сот сотталушыны кінәлі деп танып, 4 жылға бас бостандығынан айырды"", - дедіі Қазыбек би аудандық сотының баспасөз қызметінің өкілдері.  

Сот үкімі әлі заңды күшіне енген жоқ.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/bko-da-kazposhta-klientternn-akshasyi-jogaldyi-tergeu-319763/,"БҚО-да ""Қазпошта"" клиенттерінің ақшасы жоғалды: тергеу басталды","
""Қазпошта"" АҚ баспасөз қызметі БҚО клиенттері есепшотынан ақша жоғалғанын растады. Бұл факт бойынша полиция тергеу жүргізіп жатыр, - деп хабарлайды Tengrinews.kz тілшісі.
""Қазпошта"" АҚ Батыс Қазақстан облысы бөлімшесінде клиенттер есепшотынан заңсыз ақша аудару дерегі болғанын растады. Бұл факт ішкі аудит кезінде анықталды. Кінәлі қызметкерлерге қатысты материалдар тиісті іс жүргізу шараларын қабылдау үшін құқық қорғау органдарына жіберіледі.

Қазіргі уақытта анықталған факт бойынша ішкі қызметтік тергеу жүргізіліп жатыр. Есепшотында ақша жетпейтіні расталған клиенттер қаражаты ""Қазпошта"" АҚ тарапынан толық өтеледі"", - делінген баспасөз қызметі хабарламасында.

Бұған дейін БАҚ-та Батыс Қазақстан облысы Дарьинск кенті тұрғындары жеке есепшотынан ақша жоғалғаны туралы ақпарат пайда болды. ""Уральская неделя"" мәліметіне сүйенсек, шіркеу есепшотынан жарты миллион теңге жоғалған. Басқа ауыл тұрғындарынан да шағым түскен.
Айта кетейік, Қарағандыда мүгедек ер адам пандус болмағандықтан сәлемдемесін алу үшін еңбектеуге мәжбүр болғаны да хабарланған еді.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/turkstandagyi-bes-adamnyin-olm-kaygyilyi-okiganyin-man-jayyi-319609/,Түркістандағы бес адамның өлімі: қайғылы оқиғаның мән-жайы анықталды,"
Түркістанда төрт бала мен олардың анасының өліміне қатысты мәлімет берді, - деп хабарлайды Tengrinews.kz тілшісі.
Жалғасы


1.

""Шешесі есік маңында жатты"". Бес адамды өлі тапқан көршісі мән-жайды айтты












Түркістан облысы ӨКҚ мәліметіне сүйенсек, құзырлы органдар Түркістандағы қайғылы жағдай себептерін анықтау үшін жан-жақты тергеу жүргізіп жатыр. Арнайы комиссия шұғыл брифинг өткізіп, алғашқы мәліметтермен бөлісті.
Оқиға болған жерді тексеру барысында ТЖМ, полиция, газ қызметкерлері жекеменшік үй 3 бөлмелі болғанын, онда ирандық стильдегі пеш орнатылғанын анықтады. Пеш тұрған бөлме үйдің ортасында, екі жағында екі бөлме орналасқан. Бұл туралы құзырлы орган басшылары қатысқан брифингте белгілі болды. Үй табиғи газға қосылған, өрт белгілері анықталған жоқ.

""Тексеру барысында пешке гофрленген бұрма қосылғаны анықталды. Ол пеште жанған қалдықты 1,5 метрде орналасқан қабырғадағы тесік арқылы далаға шығарады. Бұрма 5-7 сантиметр ғана. Күшті жел әсерінен пештегі айналым нашарлаған. Осыдан кейін улы газ үйдің ішіне траған"", - деді облыстық ТЖД басшысы Нұрғали Жүнісов.

Облыстағы мемлекеттік қызметкерлер көмек ретінде бір күндік жалақысын аударуға ниетті.

""Қайғылы оқиға бойынша қылмыстық іс қозғалып, алдын ала тергеу жүргізіліп жатыр. Тергеу нәтижесінде жауапты тұлғалар кінәсі анықталса, заңға сәйкес жауапқа тартылады. Қызылорда облысы Жаңақорған ауданындағы жерлеу рәсіміне Түркістан қаласының әкімі Рашид Аюпов қатысып жатыр. Жерлеу рәсіміне жұмсалған және басқа да материалдық шығындар толық өтеледі. Түркістан облысы әкімдігі тарапынан зардап шеккен отбасыға қаржылай көмек көрсетіледі"", - деді облыс әкімінің бірінші орынбасары Арман Жетпісбай.

 Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/aktauda-jogalgan-kyiz-ol-tabyildyi-319752/,Ақтауда жоғалған қыз өлі табылды,"
Ақтауда ""Жартасты соқпақ"" маңында жоғалып кеткен 2002 жылғы қыздың денесі табылды, - деп хабарлайды Tengrinews.kz тілшісі инАктау және ""Лада"" басылымдарына сілтеме жасап.
Бойжеткен 23 ақпанда кешке 11-ші шағын аудандағы үйінен шығып, таксиге отырған. Содан бері ешкіммен байланысқа шықпаған.

""Жағалауда оның жеке заттары табылды: сырт киімі, жемпір, бас киімі және ұялы телефоны"", - делінген әлеуметтік желілерде тараған жазба сипаттамасында.  

25 ақпанда анасы полиция бөлімшесіне қызы жоғалып кеткенін хабарлады. Сол күні полицейлер оның денесін 4-ші ""А"" ықшамауданындағы ""Жартасты соқпақ"" маңынан тапты. Денесінде зорлық-зомбылық белгілері болған жоқ.

""Факт бойынша ҚР ҚК-ның 105-бабы 1-бөлігі ""Өзін-өзі өлтіруге дейін жеткізу"" бойынша сотқа дейінгі тергеу басталды"",-деп хабарлады Маңғыстау облыстық полиция департаменті баспасөз қызметі өкілдері.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/almatyilyiktar-sayabaktagyi-jatakhana-kuryilyisyina-karsyi-319242/,Алматылықтар саябақтағы жатақхана құрылысына қарсы шықты,"
Алматыда Горький атындағы орталық мәдениет және демалыс саябағының маңында орналасқан үйлердің тұрғындары жатақхана құрылысына қарсы шықты, - деп хабарлайды Tengrinews.kz тілшісі.
Жергілікті тұрғын Олеся Колесниченконың айтуынша, 18 ақпанда таңертең олар құрылыс алаңына жұмысшылар келгенін байқаған. Ол басқа тұрғындармен бірге құрылыс жұмыстары басталғанын білгенін атап өтті.

""Таңертеңнен бастап біз, Горький саябағына жақын аудандардың және жалпы Алматы тұрғындары жатақхана салу жоспарланған осы учаскеде болдық. Құрылыс келесі аптада басталатынын айтқан мердігер де болды. Содан кейін шұғыл түрде мәслихат депутаты Константин Авершинге жүгіндік, ол жедел әрекет етіп, бізбен кездесуге келді. Оның көзінше құрылыс салушының өкілі 1 наурызға дейін ешқандай жұмыс жүргізілмейтінін мәлімдеді"", - деді ол.

Колесниченконың айтуынша, тұрғындар ""жоспарланған құрылысқа наразы"" екені туралы ресми хат дайындап жатыр.

""Біз жоспарланған құрылыс қаланың экологиясына да, бүкіл республика үшін мәдени және тарихи маңызы бар нысанға да орны толмас зиян келтіреді деп есептейміз. Біз бұған бей-жай қарамайтын тұрғындардан шетте қалмауды және бізді белсенді қолдап, өз азаматтық ұстанымын білдіруді сұраймыз"", - деп толықтырды Колесниченко.

Айта кетейік, бұған дейін желіде ҚазҰУ-ға тиесілі Алматыдағы жер учаскесі жеке тұлғаға берілді деген ақпарат пайда болды. Кейін жоғары оқу орнына университеттің жер телімдерін сатты деген айып тағылды. Қала әкімі Бақытжан Сағынтаев жоғары оқу орны территориясын ешкім жекеменшікке бермейтінін мәлімдеді.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/almatyi-oblyisyinyin-turgyinyina-tiesl-kolktn-syinaryi-nur-318823/,"Алматы облысының тұрғынына тиесілі көліктің ""сыңары"" Нұр-Сұлтаннан табылды","
Нұр-Сұлтан қаласының полицейлері Алматы облысының тұрғынына тиесілі көліктің ""сыңарын"" тапты. Бұл туралы Tengrinews.kz тілшісінің ресми сауалына елордалық Полиция департаменті берген жауабында айтылады.
Ведомствоның мәліметінше, қазір VIN-кодтары бірдей екі автомобильді анықтау дерегі бойынша сотқа дейінгі тергеу жүріп жатыр. Іс Қылмыстық кодекстің 386-бабы 1-бөлігіне сәйкес ""көлік кузовының нөмірін қолдан жасау, сол сияқты жалған кузов нөмірімен көлікті өткізу"" бойынша қаралып жатыр.

""Audi A6 маркалы көліктің ""сыңары"" анықталды. Сот-трасологиялық сараптама тағайындалды. Сараптаманың қорытындысын алғаннан кейін көлікті тіркеуді тоқтату және есептен шығару туралы мәселе шешіледі"", - деп хабарлады Нұр-Сұлтан қаласының Полиция департаментіндегілер.

Бұған дейін Алматы облысының тұрғыны Юлия Черкасская бір жылдан аса уақыттан бері Audi A6 көлігін жүргізе алмай жүргенін мәлімдеген еді. Оның айтуынша, Нұр-Сұлтанда осындай VIN-коды бар көліктің ""сыңары"" тіркелген. Енді бойжеткеннің техникалық байқаудан өтуге, сақтандыру төлемін және өз көлігіне салық төлеуге мүмкіндігі жоқ.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/jambyil-oblyisyinda-ort-bolyip-bes-bala-kaza-taptyi-319285/,"Жамбыл облысында өрт болып, бес бала қаза тапты","
Жамбыл облысы Сарысу ауданы Жаңатас қаласында өрттен бес бала қаза тапты, - деп хабарлайды Tengrinews.kz тілшісі Жамбыл облысы әкімдігіне сілтеме жасап.
Жалғасы


1.

Жамбыл облысындағы бес баланың қазасы: өрттің алдын ала себебі аталды











2.

""Бүкіл елді есеңгіреткен қайғылы оқиға"" - Сапарбаев Жамбыл облысындағы 5 баланың қазасы туралы











3.

""Сіріңке немесе оттық"" - Ильин Жамбыл облысында бес бала қаза тапқан өрт туралы












Оқиға 19 ақпанда сағат 15.15-те 2 шағынауданда болған. 5 қабатты тұрғын үйде 16 шаршы метр алаңда 3 қабаттағы пәтерде өрт шыққан.

Пәтерде 2015, 2016, 2017, 2019 және 2020 жылдары туған бес бала болған, олар ересектердің қарауынсыз қалған.

""Алдын ала мәлімет бойынша, отбасының отағасы жұмыста болған, анасы дүкенге кеткен. Өрт салдарынан кәмелетке толмаған барлық бала улы газдан зардап шегіп, шұғыл ауруханаға жатқызылды, алайда біраз уақыттан кейін қайтыс болды. Оқиғаның себебін анықтау үшін Жамбыл облысы әкімінің бұйрығымен облыс әкімінің орынбасары Ұлан Жазылбек бастаған арнайы комиссия құрылып, оқиға орнына шықты. Комиссия құрамына прокуратура, полиция департаменті, төтенше жағдайлар департаменті және басқа да мүдделі мемлекеттік органдардың өкілдері кірді"", - делінген хабарламажа.


Зардап шеккен отбасына жергілікті атқарушы органдардың жан-жақты көмегі, оның ішінде психологтардың көмегі және жерлеуді ұйымдастыру көрсетілетіні айтылады.

""Жамбыл облысы ТЖД жедел тобы, жылжымалы өрт-техникалық зертханасы, жедел топ және өрт сөндіру және авариялық-құтқару жұмыстары қызметінің психологтары Жаңатасқа шықты. Сонымен қатар, оқиға орнына облыс прокуроры Нұрғалым Әбдіров пен полиция департаментінің бастығы Жанат Сүлейменов шықты. Оқиға орнында өрт сөндіру қызметінің 6 қызметкері және 1 дана техника жұмыс істеді. Өрт толықтай сөндірілді. Улы газдан улану жағдайлары оның жану өнімдерінде газдың толық жанбауы кезінде пайда болады, онда адам ағзасына әсер ететін улы газ пайда болады!"", - делінген хабарламада.


Фото: ҚР ТЖМ баспасөз қызметінен
Еске салайық, 2019 жылғы ақпанда Нұр-Сұлтандағы Көктал-1 тұрғын алабында өрт 2006, 2009, 2014, 2016 және 2018 жылдары туған бес баланың өмірін жалмаған. Ол кезде жекеменшік үй маңында салынған шағын үй өртенген.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/shko-da-kar-kursauyinda-kalyip-koygan-11-bala-kutkaryildyi-319631/,ШҚО-да қар құрсауында қалып қойған 11 бала құтқарылды,"
Шығыс Қазақстан облысында құтқарушылар өткен түні қар құрсауынан 137 адамды құтқарды. Оның ішінде 11-і бала, - деп хабарлайды Tengrinews.kz тілшісі.
Шығыс Қазақстанда күшті боран мен желдің секундына 28 метрге дейін соғуына байланысты барлық бағыт бойынша жолдар жабылды. Ал одан бұрын үйден шығып кеткен адамдар жолда қалып қойған. Әсіресе, Семей - Қарауыл, Өскемен - Семей және Семей - Алматы тасжолында жағдай нашар. 

""Өткен түнде Шығыс Қазақстан облысы Төтенше жағдайларды бақылау департаменті қызметкерлері 137 адамды құтқарды, оның 11-і бала. Бұлақ ауылындағы мектепке 30-дан аса адам, төрт бала және қонақүйге 33 адам орналастырылды. Семей қаласында құтқарушылар 18 көлікті жақын елді мекендерге, 40 жолаушысы бар тағы 2 автобусты Семейге дейін шығарып салды"", - деп хабарлады ШҚО ТЖД өкілдері.


Қазіргі уақытта құтқарушылар азаматтарға әлі де көмек көрсетіп жатыр. 15 жол учаскесі жабық, оның 10-ы республикалық, бесеуі облыстық маңызы бар жол.

Төтенше жағдайлар департаменті Шығыс Қазақстан облысы тұрғындарына ауа райына байланысты ескерту жариялап, елді мекендерден шұғыл қажет болмаса, шығуға болмайтынын хабарлады.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/jambyil-oblyisyinda-zansyiz-altyin-ondrgender-ustaldyi-319406/,Жамбыл облысында заңсыз алтын өндіргендер ұсталды,"
Жамбыл облысында алтын кенін заңсыз өндіретін орын анықталды. Оны Мойынқұм ауданында 52 жастағы алматылық ұйымдастырған. Ер адам ұсталып, одан қару тәркіленді, - деп хабарлайды Polisia.kz.
Қылмыс болған жерді тексеру барысында полицейлер тіркелмеген 16 калибрлі бір ұңғылы аңшылық мылтығын тапты. Сондай-ақ, жарылыс жұмыстарын жүргізуге арналған қолдан жасалған сегіз тұтандырғыш тәркіленді.

""Анықталған факт бойынша ҚР ҚК-ның 287-бабы 3-бөлігі ""Атыс қаруын, оқ-дәрілерді, жарылғыш заттарды немесе жарылғыш құрылғыларды заңсыз сатып алу, беру, өткізу, сақтау, тасымалдау немесе алып жүру"" бойынша сотқа дейінгі тергеу басталды. Қажетті сараптамалар тағайындалды"", - деп хабарлады полиция өкілдері.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/shyimkent-akmnn-halyikka-esep-beru-kezdesunde-kutpegen-okiga-319474/,Шымкент әкімінің халыққа есеп беру кездесуінде күтпеген оқиға болды,"
Шымкент қаласының әкімі Мұрат Әйтеновтің халыққа есеп беру кездесуінде жарық сөніп қалды. Алайда әкім оған қарамастан тұрғындардың сұрағына жауап беруін жалғастырды, - деп хабарлайды Tengrinews.kz тілшісі.
Эфир видеосы онлайн кездесу біткеннен кейін YouTube-тен өшірілген. 
Видео Динара Бекболаева/Baigenews.kz
Шымкент әкімдігі жағдайға байланысты түсінік бермеді. 
Еске салайық, бұған дейін Жамбыл облысы әкімі Бердібек Сапарбаевтың халыққа есеп беру кездесуінде де күтпеген оқиға болған еді. Әкім сұрақтарға жауап беріп жатқан кезінде мінбердегі елтаңба құлап қалды.
Кездесу 19 ақпанда онлайн форматта өткен болатын. Тікелей эфирде аймақ тұрғындары әкімге сұрақтарын қойды. Екі сағаттан астам уақытқа созылған кездесу әлеуметтік желілерде таратылды. 
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/tort-jyil-boyyi-100-den-asa-kyizmetkernen-para-alyip-kelgen-319670/,"""Төрт жыл бойы 100-ден аса қызметкерінен пара алып келген"". Павлодарда ҚТЖ бөлімше басшысы ұсталды","
Павлодарда ""ҚТЖ"" ҰК"" АҚ бөлімше басшысы ұсталды. Қаржы мониторингі агенттігінің мәліметінше, бөлімше басшысы жұмыстағы қамқорлығы үшін жүйелі түрде заңсыз сыйақы алып отырды деген күдікке ілінді, - деп хабарлайды Tengrinews.kz тілшісі.
""ҚТЖ"" ҰК"" АҚ бөлімше басшысын Павлодар облысы бойынша Экономикалық тергеу департаменті қызметкерлері ұстады.

""Сондай-ақ, ол орынбасарымен бірге төрт жыл бойы 100-ден аса қызметкерінен сегіз мыңнан 10 мың теңгеге дейін заңсыз ақша алып отырғаны анықталды. Тергеу жүріп жатыр. Өзге ақпарат 201-бапқа сәйкес жария етілмейді"", - делінген хабарламада.


Айта кетейік, бұған дейін Нұр-Сұлтан қаласы бойынша көліктік бақылау инспекциясының қызметкері жүк көліктері жүргізушілерінің пара бергенін видеоға түсіріп алған еді.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/shyimkentte-belgsz-breuler-ittn-kozn-agyizyip-jbergen-319425/,Шымкентте белгісіз біреулер иттің көзін ағызып жіберген,"
Шымкентте белгісіз біреулер иттің көзін ағызып жіберген. Бұл туралы ақпарат әлеуметтік желілерде пайда болды. Шымкент полиция департаменті өкілдері жағдайға қатысты түсінік берді, - деп хабарлайды Tengrinews.kz тілшісі.
Көзі ағып кеткен иттің кадрлары Instagram-дағы ""Добряки Шымкента"" парақшасында пайда болды. 

""Үйдің иті, жас. Күтімі бар. Жағдайы ауыр, жақын арада оны мал дәрігері қалыпқа келтіреді. Бір көзі ағып кеткен. Бірақ екіншісін сақтап қалуға болады. Мұны уақыт көрсетеді. Қазір оның жағдайы ауыр"", - дейді еріктілер.

Назар аударыңыз! Бұл видеоны психикасы әлсіз, жүкті және 18 жасқа толмаған адамдарға көруге болмайды!

Шымкент полицейлерінің мәліметінше, ит қаладағы ветеринарлық клиникалардың бірінде. Қазір тәртіп сақшылары иттің иесі мен оқиғаның куәгерлерін іздеп жатыр. 

""Аталған факт бойынша Абай аудандық полиция басқармасының қызметкерлері ҚК-нің 316-бабы 1-бөлігі ""Жануарларға қатыгездік көрсету"" бойынша сотқа дейінгі тергеу бастады. Тергеу нәтижелері бойынша процессуалдық шешім қабылданады"", - деп хабарлады Шымкент ПД баспасөз қызметіндегілер.

Айта кетейік, бұл Шымкенттегі осыған ұқсас алғашқы жағдай емес. Бұған дейін мұнда біреулер күшіктің көзін күйдірген. Бұл туралы еріктілер әлеуметтік желілерде жазды. 
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/reseyde-adam-oltruge-tapsyiryis-algan-kazakstandyiktar-319693/,Ресейде адам өлтіруге тапсырыс алған қазақстандықтар ұсталды,"
Ресейде кісі өлтірмек болды деген күдікпен екі қазақстандық ұсталды. Краснояр өлкесі мен Хакасия Республикасы бойынша Ресей Федерациясы Тергеу комитеті сайтында 17 ақпанда Железногорск қаласында үш адам әйелге шабуыл жасап, пышақтап кеткені жарияланды, - деп хабарлайды Tengrinews.kz тілшісі.
Зардап шеккен адам ауыр халде ауруханаға жатқызылды. Ол тергеушілерге Түркияда тұратын күйеуі қастанық ұйымдастыруы мүмкін екенін айтқан.
Полицейлер 29 және 30 жастағы Қазақстан азаматын, сондай-ақ 39 жастағы Ресей азаматын ұстады.
Алдын ала болжам бойынша, ұсталғандар 2020 жылы желтоқсанның соңы мен 2021 жылы қаңтардың басында шетелдік азаматтан 30 жастағы әйелді өлтіруге тапсырыс алған.
17 ақпанда таңертең үш ер адам алдын ала дайындаған қастандық әрекетін жүзеге асыру үшін балабақшаға барып, әйелдің балаларды алып кетуін күтіп отырған. Келген бойда оны пышақпен жарақаттап, өздері қашып кеткен. Красноярскіге келіп, сол жерден ұшақпен Мәскеуге кеткен. Оларды Домодедово әуежайында полиция қызметкерлері құрықтады.

""Жауап алу барысында айыпталушылар әйелді өлтіруге тапсырыс Түркия Республикасы азаматынан түскенін айтып, кінәсін мойындады. Тапсырыс берген ер адам жәбірленушінің жұбайы. Тапсырыс үшін олардың әрқайсына 10-нан 30 мың долларға дейін ақшалай сыйақы берген"", - делінген хабарламада.

Жәбірленуші әйел күйеуінің келісімінсіз балаларды алып Ресейге кеткенін және соған байланысты жұбайы қылмысты жоспарлауы мүмкін екенін айтты.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/almatyi-akmdgnn-buryingyi-kyizmetkerne-ks-oltrd-degen-aytyip-319637/,Алматы әкімдігінің бұрынғы қызметкеріне кісі өлтірді деген айтып тағылды,"
""Алматы қаласының Шаруашылық басқармасы"" ЖШС-да жүргізуші болып жұмыс істейтінін  қала әкімдігінің бұрынғы қызметкері, бас бухгалтердің жүргізушісіне кісі өлтірді деген айтып тағылды. Әлеуметтік желілерде осындай мәлімдемені марқұмның әйелі жасады. Бақытжан Сағынтаев жағдайды жеке бақылауына алды, - деп хабарлайды Tengrinews.kz тілшісі.
Қаза болған ер адамның жары Алматы әкімі Бақытжан Сағынтаевқа Instagram-да видеоүндеу жасады. Оның айтуынша, қылмыс 22 ақпанда жасалған, бірақ күдікті жұмыстан артқы күнмен шығарылған.

""Мен Әбдірешева Ажар Жанасбекқызы, марқұм Байниязов Кенже Мұратбекұлының жары.
Бүгін жұбайым қайтыс болғалы жеті күн өтті.
Қала әкімдігі өз қызметкерінің кісі өліміне қатысы бар-жоғына әлі ешқандай түсінік берген жоқ. Керісінше, менде қылмыскердің өлімнен кейінгі күннен бұрын жұмыстан шығарылғаны туралы ақпарат бар, яғни 18 ақпан. Қала әкімдігі, атап айтқанда, кісі өлтіруші жеке жүргізушісі болған әкімдіктің бас бухгалтері өз қызметкерінің қылмысқа қатысты екенін жасыруда қолдан келгеннің бәрін жасап жатыр. 
Қазіргі уақытта адам өлтірілген қару табылған жоқ. Алматы әкімдігіне тиесілі автокөлік қылмыс болған жерде тұрды, яғни кісі өлтіруші қылмыс орнына қызметтік автокөлікпен барған. Бұл 22 ақпандағы жағдай бойынша ер адам әкімдік қызметкері болғанының дәлелі"", - деді ол.













Посмотреть эту публикацию в Instagram

Публикация от @kris_p_almaty +21 | 🇰🇿🚔🔝 (@kris.p.online)


Келіншек қала әкімінен істі жеке бақылауына алуды өтінді.
Алматы әкімі Бақытжан Сағынтаев өтінішке жауап берді.

""Алматылық Ажар Әбдірешеваның өтінішімен оның жұбайын өлтіру дерегі бойынша істі жеке бақылауыма алдым. Күдікті қамауға алынды. Қалалық Полиция департаментінің басшысы Қ. Таймерденовке тергеудің жан-жақтылығы мен объективтігін қамтамасыз етуді тапсырдым. Марқұмның отбасы мен жақындарына көңіл айтамын"", - деді әкім.

Ал ""Алматы қаласы шаруашылық басқармасы"" ЖШС өкілдері күдікті компанияда жүргізуші болып жұмыс істейтінін және әлі де штатта екенін айтты.
""Жүргізіліп жатқан тергеу әрекеттеріне байланысты жұмыста жоқ"", - делінген хабарламада.
Алматы полиция департаменті өкілі бұл факт Алатау аудандық полиция басқармасы ҚК-нің 99-бабы ""Кісі өлтіру"" бойынша тергеліп жатқанын хабарлады.
""Күдікті анықталып, медицина мекемелерінің біріне жатқызылды. Бұлтартпау шарасы ретінде жанына күзет қойылды. Тергеу объектив және жан-жақты қарастырылып, қағидаға сәйкес жүргізіледі. Тергеу барысы Алматы ПД басшылығының бақылауында"", - деді полиция департаментінің баспасөз қызметі өкілдері.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/jogargyi-sot-sudyasyi-r-kolemde-para-aldyi-degen-ayyippen-318927/,Жоғарғы Сот судьясы ірі көлемде пара алды деген айыппен ұсталды,"
Қазақстан Жоғарғы сотының судьясы ірі ақша сомасын алған кезде ұсталды, - деп хабарлайды Tengrinews.kz тілшісі ЖС баспасөз қызметіне сілтеме жасап. 
Жалғасы


1.

Жоғарғы сот кеңесі ұсталған судья туралы пікір білдірді













""Сыбайлас жемқорлыққа қарсы іс-қимыл агенттігі мен Жоғарғы Соттың ішкі қауіпсіздік қызметі белгілі бір уақыт ішінде бірлескен шаралар өткізді. Нәтижесінде биыл 11 ақпанда Нұр-Сұлтанда Жоғарғы Соттың судьясы ірі көлемде ақша қаражатын алған кезде ұсталды"", - делінген хабарламада.

Жоғарғы соттың мәліметінше, Түркістан облысы аудандық сотының судьясын бір соттан екінші сотқа ауыстыру бойынша Жоғарғы сот кеңесінде атқарған жұмысы кезінде көрсеткен көмегі үшін ақша берілген.
Бір уақытта Түркістанда аудандық сот судьясы ұсталды.
Сонымен қатар, Жоғарғы сот өкілдері өзге ақпарат тергеу мүддесіне байланысты жария етуге жатпайтынын айтты. 
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/almatyi-tergeu-izolyatoryinan-kashkan-er-adam-aktobege-kalay-319640/,Алматы тергеу изоляторынан қашқан ер адам Ақтөбеге қалай жеткені белгілі болды,"
Ақтөбе облысының полиция департаменті Алматы тергеу изоляторынан қашып кеткен Дамир Дәуітовтің қайда жасырынғанын және қалай ұсталғанын айтып берді, - деп хабарлайды Tengrinews.kz тілшісі.

""28 ақпанда Ақтөбеде жедел-іздестіру іс-шараларын жүргізу кезінде 1987 жылғы сотталған Дәуітов Дамир Тұрдалымұлы ұсталды, ол Алматыдағы тергеу изоляторынан қашып кетті. (...) Ол Ақтөбенің 11-інші шағын ауданындағы жалдамалы пәтерлердің бірінде жасырынғаны анықталды.
Ер адам полиция қызметкерлерінің өз еркімен берілу талабын елемеді, осыған байланысты арнайы жасақ қызметкерлері пәтерге екінші қабаттың балконы арқылы кіріп, оны ұстады"", - деп хабарлады полиция өкілі.

Құқық қорғау органдарының мәліметінше, Дәуітов тергеу кезінде қашқаннан кейін таксимен Таразға барғанын, кейін шамамен бес күн бұрын жол-жөнекей көліктермен Ақтөбеге жетіп, жалдамалы пәтерлерде тұрғанын айтқан.

""Сотталған Дәуітов ҚР ҚІЖК 128-бабымен Ақтөбе полиция басқармасының ұстау изоляторына қамалды. Айта кетейік, ер адам бұған дейін де бірнеше рет сотталған, қазір ұрлық пен алаяқтық үшін алты жылға бас бостандығынан айырылған"", - деп толықтырды полицей.

Бұған дейін Ішкі істер министрлігі өкілі Алматының тергеу изоляторынан қашып кеткен Дамир Дәуітов алты жылға дейін бас бостандығынан айырылуы мүмкін екенін хабарлаған болатын.
Еске салайық, Дамир Дәуітов Алматыдағы ЛА-155/18 мекемесінен 15 ақпанда қашып кеткен. БАҚ мәліметінше, ол бұрын да қашқан.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/oskemende-taksi-jurgzushs-jol-akyisyin-tolemegen-319441/,Өскеменде такси жүргізушісі жол ақысын төлемеген жолаушының сөмкесін тартып алған,"
Ақпан айының басында ""102-ге"" Өскемендегі Ертіс полиция бөлімшесіне 43 жастағы тұрғын хабарласып, таксист оның сөмкесін тартып алғанын айтты, - деп хабарлайды Polisia.kz.
Артынша жолаушы жол ақысын төлей алмаған болып шыққан. Жүргізуші әйел адамды жолда қалдырып, әмиян, төлқұжат, 500 теңге, банк картасы мен ұялы телефон салынған сөмкесін тартып алған. Жалпы шығын 45 мың теңге болған. 

""Жедел-іздестіру іс-шараларын жүргізу кезінде криминалдық полиция қызметкерлері 31 жастағы ер адамды анықтап, ұстады. Заттай айғақтар ішінара тәркіленді"", - деді полиция өкілдері.

Бұл дерек бойынша ҚР Қылмыстық кодексінің 389-бабы, 1-бөлігі бойынша сотқа дейінгі тергеу жүргізіліп жатыр. 
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/turkstan-oblyisyinda-koprden-sekrmek-bolgan-jgt-kutkaryildyi-318757/,Түркістан облысында көпірден секірмек болған жігіт құтқарылды: оқиғаның видеосы жарияланды,"
Түркістан облысында өз-өзіне қол жұмсамақ болған жігітті ХҚКО қызметкері құтқарып қалды. Теміржол өткеліндегі көпірден секіруге тырысқан ер адамды құтқару процесі видеоға түсірілді, - деп хабарлайды Tengrinews.kz тілшісі Түркістан облысы ""Азаматтарға арналған үкімет"" мемлекеттік корпорациясы"" КЕАҚ баспасөз қызметіне сілтеме жасап.
Сарыағаш аудандық ХҚКО бөлім басшысының орынбасары Талғат Камилов үйіне қайтар жолда полиция көліктерін, жиналған адамдар мен көпірден секіргісі келген ер адамды байқап, бірден көмекке асыққан екен.

""Мен досымның көлігімен үйге бара жатқанмын. ""Секірме"" деп айқайлап жатқан адамдарды көрдім. Көліктен түсіп бірден жігітке қарай жүгіріп бардым. Жақындап барып әңгімеге тартуға тырыстым. ""Қалайсың? Бұл әркетіңе не себеп болды? Есіңді жи!"" дедім. Әрі қарай ойланып тұруға уақыт болмады. Көзін ала бере бірден оған секірдім. Алдымен ұстағанымда қолымнан шығып кетті, кейін қайтадан ұстап алдым. Мен бұл әрекетімді ерлік деп санамаймын, бұл әрқайсымыздың азаматтық парызымыз"", - деді Талғат.

Жігітті құтқаруға сол жердегі адамдар мен полиция қызметкерлері де көмектескені хабарланды.

Айта кетейік, бұған дейін Нұр-Сұлтанда ер адам 12-қабаттан секірмек болған еді. Полиция қызметкерлері оны құтқарып қалды. 26 жастағы ер адамның мас болғаны анықталған еді.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/nur-sultanda-bankomat-manyindagyi-tonau-areket-kameraga-tusp-318903/,Нұр-Сұлтанда банкомат маңындағы тонау әрекеті камераға түсіп қалған,"
Нұр-Сұлтанда компания қызметкері тоналған сәт видеоға түсіп қалған. Есіл ауданының полиция басқармасына ЖШС менеджері хабарласып, Мәңгілік ел көшесінде белгісіз жігіттер оған шабуыл жасағанын хабарлады. Олар үш миллион теңгені қолды қылған, - деп хабарлайды Polisia.kz.
Жәбірленушінің айтуынша, ол сағат 20.00 шамасында ЖШС бухгалтерімен бірге банкоматтан 10,9 миллион теңге қолма-қол ақша шығарған. Кейін ғимараттан шығып, көлікке бара жатқан жолда белгісіз төрт азамат менеджерге шабуыл жасап, ақша салынған пакетті тартып алуға тырысады. Төбелес  барысында шабуылдаушылар бұрыш баллонын қолданып, одан үш миллион теңгеніп тартып алған. 
Жедел-іздестіру шарасы барысында полицейлер жеті күдіктіні ұстады. Жас аралығы 18-ден 23 жасқа дейін. Қазіргі уақытта аталған факт бойынша ҚР ҚК 192-бабы, 4-бөлігіне (""Қарақшылық"") сәйкес сотқа дейінгі тергеу жүріп жатыр. Қылмыстық іс бойынша айыпталушылардың барлығы ПД тергеу изоляторына қамалды.
Күдіктілер ұрланған ақшаны жұмсап үлгерген, қалған 700 мың теңге соманы полиция тәркіледі. Қылмыстық істі тергеу кезінде ЖШС қызметкерлерінің қылмысқа қатысы бар-жоғы тексеріледі.

Айта кетейік, бұған дейін Қарағандыда шағын несие беру ұйымның кассасына қарақшылық шабуыл жасады деген күдікпен екі ер адам ұсталды. 9 ақпанда медициналық бетперде таққан қарақшылар ұйымның кеңсесіне кіріп, кассирге бензин шашып, өртеп жіберемін деп қорқытқан. Олар 120 мың теңгені қолды қылған.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/oz-balasyin-ondyirmay-sabagan-petropavldyik-ayel-12-jyilga-319646/,Өз баласын оңдырмай сабаған петропавлдық әйел 12 жылға сотталуы мүмкін,"
Петропавлда үш жасар қызды оңдырмай сабаған әйелдің ісі қайта қаралды. Баланың анасы 12 жылға дейін бас бостандығынан айырылуы мүмкін, - деп хабарлайды Tengrinews.kz тілшісі.
Солтүстік Қазақстан облысының полициясы үш жасар қыздың өліміне қатысты іс қайта сараланғанын хабарлады.

""Кәмелетке толмаған баланың денсаулығына біле тұра ауыр зиян келтіру дерігі бойынша Қылмыстық кодекстің 106-бабы 2-бөлігі ""Денсаулыққа қасақана ауыр зиян келтіру"" бойынша сотқа дейінгі тергеу басталды.
Қыздың қайтыс болуына байланысты іс ҚР ҚК-ның 106-бабы 3-бөлігіне қайта сараланды, онда 8-ден 12 жасқа дейін бас бостандығынан айыру түріндегі жаза көзделген"", - деп хабарлады СҚО полиция департаменті баспасөз қызметі өкілдері.

Баланың 22 жастағы анасы іс бойынша күдікті ретінде тергеу изоляторында отыр.
Құқық қорғау органдары тергеу Солтүстік Қазақстан облысының полиция департаменті мен прокуратура басшылығының ерекше бақылауында екенін айтты.
Айта кетейік, үш жасар қыз 27 ақпанда қайтыс болғаны хабарланған еді. Ол 17 қаңтарда ес-түссіз күйінде ауыруханаға түсті. Бұл туралы полицияға дәрігерлер хабарлады.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/almatyi-taularyinda-turist-jogalyip-kett-318967/,Алматы тауларында турист жоғалып кетті,"
Алматы тауларында жоғалған ер адамды іздеу жұмыстары жүргізіліп жатыр, - деп хабарлайды Tengrinews.kz тілшісі ТЖМ баспасөз қызметіне сілтеме жасап. 
Жалғасы


1.

Алматы тауларында жоғалған ер адам өлі табылды












2021 жылғы 11 ақпанда сағат 15.20-да ""112"" пультіне 1981 жылғы азаматтан оның ""Шымбұлақ"" шыңына көтеріліп, бағдарын жоғалтқаны және өз бетімен түсе алмайтындығы туралы хабарлама келіп түскен.

""Оқиға орнына Республикалық жедел-құтқару жасағының, Апаттар медицинасы орталығының, Алматы қаласының құтқару қызметінің 5 іздестіру-құтқару жасағы, оның ішінде 2 кинологиялық есеп, сондай-ақ ""Шымбұлақ"" ТШК құтқарушылары дереу жіберілді.
Іздестіру-құтқару жұмыстарын үйлестіру үшін оқиға орнында ҚР ТЖМ аумақтық бөлімшелердің  құтқарушылары, ""109 құтқару қызметі"", медициналық қызметтер мен Алматы қаласы әкімі аппаратының қатарынан Алматы қаласы ТЖД жедел штабы құрылды. ТЖ және дүлей зілзалалардың қаупін азайту жөніндегі орталықтың өнеркәсіптік ұшқышсыз ұшу аппараты іске қосылды"", - делінген хабарламада. 

Қазавиақұтқару КА-32 әуе борты (тұман, уақытша ұшу мүмкіндігі жоқ) әзірлікте тұр.Бірінші күннен бастап іздестіру жұмыстары қалың тұман, қатты жел, дымқыл қар, нөлдік көріну жағдайында жүзеге асырылды. Құтқару жұмыстары 3200 м астам биіктікте, көшкін қаупі жоғары аумақта жүргізіліп жатыр.

""Жедел-құтқару топтары Шымбұлақ шыңын, жанасып жатқан жотаны, Шымбұлақ өзені бойындағы шатқалды, сондай-ақ Богданович мұздығының ауданын және Талғар асуын қарап шықты. Осылайша, жақын маңдағы елді мекеннің барлық жағынан іздестіру жұмыстары жүргізілуде. Ауа райының қолайсыздығына және көшкін қаупіне қарамастан, құтқару жұмыстары тоқтатылмайды.
Ер адам өзінің орналасқан жерін жібере алмауына байланысты, Алматы қаласы ТЖД қосымша Билайн және Теле-2 ұялы операторларына соңғы геолокацияны анықтау бойынша сұраулар жолдады. Нәтижелері бойынша соңғы іс-қимылдың күні мен уақыты 2021 жылғы 11 ақпан сағат 18:29-да Beeline ұялы байланыс операторы арқылы ""Шымбұлақ"" базасы тіркелді"", - деді ТЖМ баспасөз қызметінің өкілдері.


Бүгінде іздестіру-құтқару жұмыстарына жеке құрамның 60-тан астам адамы, ТЖМ, РЖҚЖ, АМО, ҚҚ аумақтық бөлімшелерінің 11 техникасы жұмылдырылды. Жақындарының айтуы бойынша жоғалған азамат көк күрте, сұр бас киім мен бәтеңкеде болған.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/aryista-okushyilarga-arnalgan-askeri-sayyis-jappay-319546/,Арыста оқушыларға арналған әскери сайыс жаппай төбелеспен аяқталды,"
Арыста әскери сайыс жаппай төбелеспен аяқталды, - деп хабарлайды ""КТК"" телеарнасы. 
Жалғасы


1.

Арыстағы оқушылар төбелесі: мәдениет үйінің директорына айыппұл салынды












Телеарна мәліметінше, оқушылар әділқазылардың шешіміне қарсы болған. Сайысты салтанатты түрде қорытындылау кезінде Мәдениет үйіне жиналған оқушылар төбелес шығарған. Ашуға булыққандарды сыртқа шығарғанымен, төбелес далада да жалғасқан. Жарақат алғандар жоқ.
Соған қарамастан полицейлер оқушыларды тергеп жатыр. Ал карантин талабын бұзғаны үшін шара ұйымдастырушылары әкімшілік жазаға тартылған.

""Іздестіру жұмысын жүргізгенде бұзақылық дерегіне қатысты жергілікті тұрғындар анықталды. Бәрі - жігіттер. Оқу бөлімдерінің оқушылары. Оларға қатысты тергеу жүргізіліп жатыр. Болған оқиғаның мән-жайы анықталып жатыр"", - дейді Түркістан облысы ПД баспасөз хатшысы Салтанат Қаракөзова. 


Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/nur-sultanda-19-ret-ayyippul-salyingan-jurgzush-ustaldyi-319476/,Нұр-Сұлтанда 19 рет айыппұл салынған жүргізуші ұсталды,"
Нұр-Сұлтанда 490 мың теңге сомасына 19 айыппұл салынған жүргізуші ұсталды. Бұл туралы қалалық полиция департаментінің баспасөз қызметі хабарлады, - деп хабарлайды Tengrinews.kz тілшісі.
Патрульдік полиция қызметкерлері көлік құралдарын тексеру шарасы барысында ВАЗ маркалы ресейлік нөмір тағылған көлікті тоқтатқан. Кейін оған 490 мың теңге көлемінде 19 айыппұл салынғаны ақталды.

""30 жастағы жүргізушіде көліктің міндетті сақтандыру құжаты болмағаны анықталды. Ер адамға қатысты әкімшілік іс тіркелді. Сондай-ақ, әкімшілік заңбұзушылықтар бойынша берешектер туралы 19 хабарлама жазылды"", - деп хабарлады ПД өкілдері.

Қазіргі уақытта көлік коммуналдық тұраққа қойылды.

Бұған дейін Нұр-Сұлтанда 351 жол ережесін бұзған жүргізуші ұсталғаны хабарланған еді.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/energetika-ministrlg-reseydeg-gaz-kubyiryindagyi-jaryilyiska-319428/,Энергетика министрлігі Ресейдегі газ құбырындағы жарылысқа қатысты түсінік берді,"
Қазақстанның Энергетика министрлігі Ресейдегі газ құбырындағы жарылысқа қатысты түсінік берді, - деп хабарлайды Tengrinews.kz тілшісі.

""2021 жылғы 22 ақпанда Ресей Федерациясы аумағында ""Союз"" магистраль газ құбырының 108-шақырымында жарылыс болды. Осыған байланысты Қазақстан Республикасының аумағы арқылы өтетін ""Союз"" МГҚ және ""Орынбор-Новопсков"" МГҚ бойынша газ беру тоқтатылды. Тиісінше, Ресей газ транзиті және Қарашығанақ газын Орынбор газ өңдейтін зауытына жеткізу тоқтатылды.
Батыс Қазақстан облысы тұтынушыларын газбен жабдықтау үшін ""Орта Азия-Орталық"" магистраль газ құбырынан ресурстарды қайта бағыттау бойынша жұмыстар жүргізіліп жатыр. Қазақстан Республикасында газ тасымалдау жүйесінің барлық объекті штаттық режимде жұмыс істеп тұр. Жағдай Энергетика министрлігінің бақылауында"", - деді ведомство өкілдері.

Министрлік баспасөз қызметіндегілер газ тасымалы тоқтап қалуынан болған жалпы шығын мөлшері кейінірек есептелетінін хабарлады.
Еске салайық, мұның алдында Ресейден Қазақстанға газ транзиті Орынбор облысындағы ""Союз"" магистраль газ құбырындағы жарылыстың салдарынан тоқтатылғаны хабарланған еді.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/aktobede-okushyi-kyizga-aitvjuktyirgan-41-jastagyi-er-adam-319446/,Ақтөбеде оқушы қызға АИТВ жұқтырған 41 жастағы ер адам сотталды,"
Ақтөбе соты 41 жастағы азаматқа кәмелетке толмаған қызбен қарым-қатынаста болғаны үшін үкім шығарды. Оның үстіне ер адам 15 жастағы қызға АИТВ  жұқтырған, - деп хабарлайды ""Астана"" телеарнасы.
Тергеу барысында айыпталушы ауруы туралы білген, сонда да екі жыл бойы жәбірленушімен жыныстық қатынаста болғаны анықталды. Қылмыстық іс бірден екі бап бойынша қозғалды. Жабық сот отырысы кезінде ер адам өз кінәсін толығымен мойындады.

""Сот үкімімен ол ҚР Қылмыстық кодексінің 118-бабы, 3-бөлігі, 122-бабы, 4-бөлігі бойынша қылмыс жасағаны үшін кінәлі деп танылып, қылмыстық-түзету мекемелерінде 14 жылға бас бостандығынан айыру жазасы тағайындалды"", - деді Ақтөбе облысы қылмыстық істер жөніндегі мамандандырылған ауданаралық соттың жетекші маманы Жұлдыз Сайманова.


Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/karagandyida-avtokolk-pen-avtobus-soktyigyistyi-br-adam-kaza-319675/,Қарағандыда автокөлік пен автобус соқтығысты: бір адам қаза тапты,"
Қарағандыда автобус пен жеңіл автокөлік соқтығысып, салдарынан бір адам қаза болды, тағы біреуі ауруханаға түсті, - деп хабарлайды Tengrinews.kz тілшісі.
Жол апаты бүгін, 2 наурызда таңертең Майқұдық пен Сортировка арасындағы жолда болды. Алдын ала мәлімет бойынша, автобусты ВАЗ-2114 автокөлігінің 21 жастағы жүргізушісі арандатты. Ол көлікті басқара алмай, қарсы жолаққа шығып кетіп, сол жерде №118 жолаушылар автобусына соғылған.












Посмотреть эту публикацию в Instagram

Публикация от Караганда | Новости | Дороги (@dorogi_karagandy)



Соқтығысу салдарынан көлік жүргізушісі ауруханаға жеткізілді, ал көлігінде отырған жолаушы алған жарақаттарынан қайтыс болды. Оқиға болған жерден түсірілген фото мен видеолар Интернетте жарияланды.


""Автобуста 45 жолаушы болған. Олар тірі. ВАЗ-2114 көлігінің 21 жастағы жүргізушісі ауруханаға жатқызылды, ал оның 23 жастағы жолаушысы қаза тапты. Соталды тергеу басталды. Тиісті сараптамалар тағайындалды"", - деп хабарлады Қарағанды облысы полиция департаментінің баспасөз қызметіндегілер.


 
Фото:instagram.com/sergek_karaganda
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/alayaktar-dimash-kudaybergennn-atyinan-kazakstandyiktardyi-318959/,Алаяқтар Димаш Құдайбергеннің атынан қазақстандықтарды алдап жүр,"
Алаяқтар Димаш Құдайбергеннің атынан қазақстандықтарды алдап жүр. Белгісіз біреулер Facebook-те Димаш Құдайбергеннің атынан парақша ашып, 10 мың доллардың ұтыс ойыны болатынын айтқан, - деп хабарлайды Tengrinews.kz тілшісі.
Бәрі шынайы көрінуі үшін алаяқтар әншінің бұрынғы видеоларын тікелей эфир арқылы қосқан. 

""Мен бүгін баршаңызға бата беремін. Пікір жазған алғашқы мың адам 10 мың доллар алады. Мұның шын екеніне сеніңіз. Бұл сыйлық бұрын-соңды біздің сыйлықты жеңіп алмаған адамдарға арналған"", - делінген жазбада. 


Димаш Құдайбергеннің кей оқырманы сеніп, мыңдаған пікір қалдырған. Жазбаға үш мыңнан аса адам пікір қалдырған.  
Айта кетейік, пікірлердің арасында ұйымдастырушылар қатысушыларды фишинг сайттарына кіруге шақыратын хабарламаны бекітіп қойған.

""Пікір қалдырғандар мен менің жазбамды бөліскендер: бірінші мына жерге өз атыңызы тіркеңіз (фишинг сайт сілтемесі), екінші - 30 минут күтіңіз, сосын біз сізге сыйлық жібереміз"", - дейді ""ұйымдастырушылар"". 

Әншінің әкесі Қанат Айтбаев Tengrinews.kz тілшісіне ұтыс ойына қатысты пікір білдірді. 

""Біз мұны бірнеше рет жоққа шығарғанбыз. Димаш ешқандай ұтыс өткізіп жатқан жоқ, өткізбейді де. Қазақстандықтардан мұндай жазбаларға сенбеуді сұраймыз"", - деді Айтбаев. 

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/nur-sultanda-utyis-oyyinyinyin-saldaryinan-uzyin-sonar-318715/,Нұр-Сұлтанда ұтыс ойынының салдарынан ұзын-сонар кептеліс болды,"
Нұр-Сұлтанда ұтыс ойынының кесірінен ұзын-сонар кептеліс болды, - деп хабарлайды Tengrinews.kz тілшісі.
Жалғасы


1.

Нұр-Сұлтанда гүл дүкені алдында шара ұйымдастырғандар полицияға жеткізілді












Әлеуметтік желіде бір топ адамның гүл сататын дүкенде жиналып, ұтыс ойынына қатысып жатқаны туралы видео тарады.  

Алайда артынша ұйымдастырушылар ұтыс ойынын тоқтатып, адамдардың тарауын сұраған. 

""Адам көп жиналғандықтан аппаратураларда техникалық ақау болды. Өкінішке қарай, ұтыс ойынын жалғастыра алмадық. Түсіністікпен қарауларыңызды сұраймыз. Ұтыс ойыны міндетті түрде болады. Шарттарын жақын арада түсіндіреміз"", - деді ұйымдастырушылар. 

Санитарлық-эпидемиологиялық бақылау комитеті жағдайға түсініктеме берді.

""2021 жылы 7 ақпанда Есіл ауданы әкімдігі мен жергілікті полиция қызметі мамандарының мониторингтік тобы Нұр-Сұлтан қаласында екі мыңнан аса адам жаппай іс-шара өткізіп, Бас мемлекеттік санитар дәрігердің қолданыстағы қаулысының бұзылу дерегін анықтады (гүл дүкенін ашылуына байланысты ұтыс ойнату)"", - деп хабарлады комитеттің ресми өкілі Ержан Байтанаев.


Ержан Байтанаев үйлестіру орталығының мәліметіне сәйкес, Есіл ауданының санитарлық-эпидемиологиялық бақылау басқармасының мамандары жоспардан тыс тексеріс жасағанын хабарлады.

""Тексеру барысында заңбұзушылық дерегі расталды және кәсіпкерлік субъектісіне ҚР ӘҚБтК-нің 425-бабының, 1-бөлігі бойынша әкімшілік шаралар қабылдау үшін 8 ақпанда басқармаға келу туралы шақыру қағазы берілді. Жоспардан тыс тексеру барысында нысан әкімшілігімен және ұтыс ойынына қатысушылармен қаулы талаптарын сақтау қажеттілігі туралы түсіндіру жұмыстары жүргізілді"", - деді Байтанаев.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/kyirgyizstandyik-uyyimdaskan-kyilmyistyik-top-mushes-319274/,Қырғызстандық ұйымдасқан қылмыстық топ мүшесі Алматыда ұсталды,"
Қырғызстанда алаяқтық жолмен көлік сатқан ұйымдасқан қылмыстық топ (ҰҚТ) мүшесі Алматыда ұсталды. Бұл туралы Қырғызстан ІІМ мәлімдеді, - деп хабарлайды Tengrinews.kz тілшісі.

""Құқық қорғау органдары алаяқтық әрекеті үшін іздеуде жүрген адамды ұстады. Ол шетелде жасырынған. Өзінің заңсыз әрекетімен азаматтарға қиындық тудырып, қолайсыз жағдайда қалдырған. Алдау арқылы ірі көлемдегі бөтен мүлкін иемденген. Ұсталған адам бірқатар алаяқтық әрекет жасады деген күдікке ілінді"", - делінген хабарламада.

Қырғызстан құқық қорғау органдары 2018 жылғы қарашада ер адам құны 6 мың 400 доллар тұратын Toyota Camry көлігін алдап иемденгенін, сатылымнан түскен ақшаны өз қажетіне пайдаланғанын мәлімдеді.
Сондай-ақ, ер адам 2018 жылғы қазанда Бішкек тұрғынына Mercedes-Benz E430 көлігін сатып, оны кейін рәсімдейтінін айтады. Бір аптадан кейін ол көлікті қайтарып, 3 мың долларды кейін қайтаруға уәде беріп, тұтынушыға тек 5 мың доллар қайтарған. ІІМ ол ""уәдесінде тұрмағанын"" хабарлады.

""2018 жылғы күзде ер адам 2011 жылы шығарылған құны 13 мың 500 доллар Honda CR-V, 2010 жылы шығарылған құны 10 мың доллар Ford Transit, 2005 жылы шығарылған құны 4 мың доллар Nissan Maxima маркалы автокөліктерін алаяқтық жолмен иемденген. Кейін ол көлікті басқа тұлғаларға сатып, ал ақшаны көлік иесіне қайтармай өзі алып қалған. Азамат Б.М. жалпы сомасы 27 000 доллардан аса залал келтірді"", - деп толықтырды ІІМ өкілдері.

Ер адам басқа да ұқсас қылмыстарға қатысты ретінде күдікті.
1986 жылы туған күдіктіге іздеу жарияланды. Ол ұйымдасқан қылмыстық топ мүшесі ретінде есепте тұр.

""Бірқатар заңсыз әрекетінен кейін күдікті шетелде жасырынуды жөн көрген. Ол құқық қорғау органдары оны таба алмайды деп үміттенген"", - деп атап өтті ІІМ-де.

2021 жылдың қаңтарында күдікті азамат Алматыда ұсталды. Күдіктіні ұстау операциясын Алматы криминалдық полиция қызметкерлері Қырғызстан ІІМ Криминалдық милиция қызметімен бірлесіп жүргізді.

""Ұсталған адам Алматы полиция департаментінде уақытша ұстау изоляторына қамалды. Қазіргі уақытта оны Қырғыз Республикасы аумағына экстрадициялау мәселесі қаралып жатыр"", - деп қорытындылады қырғыз ведомство өкілдері.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/almatyida-ayka-major-tagyi-ustaldyi-319122/,"Алматыда ""Айка-мажор"" тағы ұсталды","
Алматыда ""Айка-мажор"" лақапатымен танымал әйел тағы пышақпен шабуыл жасады деген күдікпен ұсталып, тергеу изоляторына қамалды. Бұл туралы Алматы Полиция департаменті бастығының тергеу жұмысы жөніндегі орынбасары Рустам Әбдірахманов Facebook-парақшасында жариялады, - деп хабарлайды Tengrinews.kz тілшісі.
32 жастағы әйел бірнеше рет бұзақылық, зорлық-зомбылық жасады және қоғамдық тәртіпті бұзды деген күдікке ілінген.

""Айка-мажор"" департаменттің уақытша ұстау изоляторына қамалды. ҚР ҚК-ның 293-бабы 3-бөлігінде көзделген қылмысты жасағаны үшін айып тағылған азамат ҚР Қылмыстық-процессуалдық кодекстің 128-бабына сәйкес ұсталды. Қазір істің мән-жайын анықтау үшін тергеу жүргізіліп жатыр"", - деп жазды Рустам Әбдірахманов.

Айта кетейік, 2020 жылғы қыркүйекте Алматыдағы нысандардың бірінде қызға бірнеше пышақ жарақатын салғаны туралы хабар тараған еді. Жәбірленуші бұл оқиғаны әлеуметтік желіде жариялады. Ол құқықбұзушы ""Айка-мажор"" екенін айтты. Сол кезде полиция күдіктінің ұсталғанын хабарлаған болатын.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/belgsz-breuler-shyimkenttk-mugalmnn-atyinan-4-nesie-algan-319319/,Белгісіз біреулер шымкенттік мұғалімнің атынан 4 несие алған,"
Белгісіз біреулер Шымкентте тұратын мұғалімнің атынан төрт несие рәсімдеген, - деп хабарлайды Tengrinews.kz тілшісі.
Шымкенттік мұғалім редакциямыздың WhatsАpp нөміріне 18 қаңтарда белгісіз біреулер Қостанайда микроқаржы ұйымынан оның атынан төрт несие рәсімдеп, Алматыда ақшаны қолма-қол шығарып алғанын айтып шағымданды.

""Мен өмірімде бір рет те бұл қалаларға барған емеспін. Мен қайта қаржыландыру жасауды жоспарлап, Шымкенттегі ХҚКО-ға бардым және бірінші кредиттік бюро арқылы 135 мың теңгенің төрт қарызы барын білдім. Мен мектепте жұмыс істеймін, интернетте отыруға және алаяқтық схемаларға түсуге уақытым жоқ. 18-і күні мен жұмыста болдым. Мен жеке куәлігімді, ЖСН-ді ешкімге қалдырмадым"", - дейді шымкенттік мұғалім.

Ер адам полицияға және прокуратураға шағым жазған, бірақ әзірше алаяқтар табылмапты.

""17 ақпан төлемнің соңғы күні болған, бірақ мені ешкім шақырмады, несие ұйымынан төлем қажеттілігі туралы хабарлама келмеді. Демек, менің ойымша, олар үшінші тараптың мобильді нөмірімен рәсімдеген. Мен өзім хабарласуға тырыстым, олардың 20-дан аса филиалы бар. Екеуіне қоңырау шалдым, бірақ нөмірі өшірулі"", - деді ол.

Шымкент қаласының полиция департаментіндегілер бұл іс бақылауға алынғанын айтты.

""Шымкент қаласының тұрғыны 2021 жылдың 18 қаңтарында белгісіз тұлға алаяқтық жолмен оның атынан 135 000 теңге төрт шағын несие рәсімдегенін айтып, арыз жазды. Бұл дерек бойынша әл-Фараби аудандық полиция басқармасының жергілікті полиция қызметі және криминалдық полиция бөліміне тапсырма берілді. Қазір тексеріліп жатыр"", - деп мәлімдеді полициядағылар.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/kyitaymen-shekarada-jurgzushlerden-para-algan-kedensh-319571/,Қытаймен шекарада жүргізушілерден пара алған кеденші жазаланды,"
Сыбайлас жемқорлыққа қарсы қызмет Қытаймен шекарадағы кеден бекетінің қызметкері жүк көліктерін кеден тіркеуінен кедергісіз өткізгені үшін пара алғанын айтты, - деп хабарлайды Tengrinews.kz тілшісі.

""24 ақпанда Панфилов аудандық соты Алматы облысы бойынша Мемлекеттік кірістер департаменті ""Нұр жолы"" кеден бекеті бас маманына пара сомасының 35 еселенген мөлшерінде айыппұл салу туралы үкім шығарды. Сондай-ақ, жүк көліктерінің 24 жүргізушісіне пара сомасының 10 еселенген мөлшерінде айыппұл салынды"", - деп хабарлады Сыбайлас жемқорлыққа қарсы іс-қимыл агенттігінің аса маңызды істер жөніндегі тергеушісі Динияр Биғайдаров брифингте.

Бұл ретте параның нақты мөлшері анықталмаған.

""Ол ""Нұр жолы"" кеден бекеті арқылы Қытайға жүк көлік құралдарын кеден тіркеуінен кедергісіз өткізгені үшін сыртқы экономикалық қызметке қатысушы жүк көліктері жүргізушісінен жүйелі түрде пара алды деген күдікке ілінді"", - деп нақтылады Биғайдаров.

Оның айтуынша, сотталғандар өмір бойы мемлекеттік қызметте жұмыс істеу құқығынан айырылады.
Үкім әлі заңды күшіне енген жоқ.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/atyirauda-anasyi-men-tort-balasyi-ulanyip-kala-jazdadyi-319704/,Атырауда анасы мен төрт баласы уланып қала жаздады,"
Атырауда түгел бір отбасына иіс тие жаздады. Төрт баланың анасы Нұргүл Бердіғалиева балаларын үйден алып шыққан соң есінен танып қалғанын айтты, - деп хабарлайды Ақ Жайық.

""28 ақпанда түскі астан кейін үйде ұйықтап қалдым, көзімді ашқанда басым қатты ауырды. Иіс сезілді, мен оның газ екенін бірден түсіндім, балаларға далаға шығыңдар дедім. Кішкентай баламды киіндіріп, жақындарым мен достарыма алып бардым. Балаларды әр түрлі мекенжайға апарып жүргенде өзіме мән бермеппін, құрбыма келгенде есімнен танып қалдым"", - дейді Нұргүл Бердіғалиева.

Ол ауруханада есін жиған - түнгі екіге дейін оған медициналық көмек көрсетілді. Бірақ ол ауруханада қалудан бас тартқан, себебі балаларын әр түрлі жерде қалдырғысы келмеген. Сол күні ол 104-ке қоңырау шалған, қызметкерлер келіп, бітеме қойған, сол кезде отбасына басқа жерде түнеуге кеңес берген. Келесі күні таңертең - 1 наурызда - қызметкерлер тағы келіп, қазандық пен мұржаны ашып тексерген.
Нұргүл мен жарының өз үйі жоқ, пәтер жалдайды. Олардың 4 баласы бар - екі қыз бен екі ұлы. Кіші ұлы Ақниет - мүгедек, церебрал сал ауруы және ұстама синдром диагнозы қойылған.

""Мен 2016 жылдан бері баламның мүгедектігіне байланысты кезекте тұрмын, кезек қашан келетіні - белгісіз. Жарым қазір вахтада, ол қант диабетімен ауырады, бірақ мүгедектігіне (2-топ) қарамастан, ол жұмыс істейді. Өз баспанамыз болмаған соң, жалға аламыз. Бірақ бізді көбі үйі немесе пәтеріне кіргізбейді: көпбалалы отбасын проблема санайды. Бүкіл қаланы аралап шықтым, өйткені науқас балаға жағдай қажет, оны жиі жуындыру керек, үй әрдайым жылы болуы қажет"", - деді Бердіғалиева.


Еске салайық, 19 ақпанда бесқабатты тұрғын үйдің үшінші қабатындағы пәтер өртеніп кеткен болатын. Пәтерде 2015, 2016, 2017, 2019 және 2020 жылғы балалар болған, олар үйде ересектердің қарауынсыз қалған. Алдын ала мәлімет бойынша, отбасының әкесі жұмыста болған, анасы дүкенге кеткен. Барлық балаға иіс тиіп, шұғыл ауруханаға жатқызылған, бірақ біраз уақыттан кейін олар қайтыс болған еді.
Бұған дейін, 27 ақпанда Түркістандағы жекеменшік үйлердің бірінде құтқарушылар бес адамның мәйітін тапқан еді, олардың төртеуі бала. Олар иіс тиіп қаза тапқан.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/nur-sultanda-salyinyip-jatkan-meshttn-konstruktsiyasyi-319337/,Нұр-Сұлтанда салынып жатқан мешіттің конструкциясы құлады,"
Нұр-Сұлтандағы салынып жатқан мешіттің конструкциясы құлады, - деп хабарлайды Tengrinews.kz тілшісі.
Видео Instagram желісіндегі Traktorist.kz парақшасында жарияланды. Кадр сыртындағы ер адам апат салдарынан екі құрылыс краны зақымдалғанын айтады.
Назар аударыңыз! Бейәдеп сөздер бар.

Нұр-Сұлтан қаласы Төтенше жағдайлар департаментіндегілер оқиға 19 ақпанда болғанын айтты. Монтаждалған металл конструкциясы құлаған.

""Монтаж жасайтын мамандар конструкцияны дәнекерлеу үшін краннан шешіп алған және сол кезде конструкция құлаған. Құрылысшылар ол кезде түскі үзілісте болды. Қазір бас мердігер ""Сембол құрылыс"" компаниясы жағдайдың мән-жайын тексеру үшін комиссия құрды. Ешкім зардап шеккен жоқ. Оқиға орнына Өнеркәсіп қауіпсіздік департаментінің қызметкерлері барды"", - деді Нұр-Сұлтан қаласы Төтенше жағдайлар департаментіндегілер.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/almatyi-oblyisyinda-akmdk-kyizmetkerler-ustalgan-sattn-318925/,Алматы облысында әкімдік қызметкерлері ұсталған сәттің видеосы пайда болды,"
Сыбайлас жемқорлыққа қарсы агенттік Талғар ауданы әкімдік қызметкерлерінің пара алып жатқанда ұсталған сәтінің видеосын көрсетті, - деп хабарлайды Tengrinews.kz тілшісі. Видеоны ҚР Сыбайлас жемқорлыққа қарсы іс-қимыл агенттігінің Алматы облысы бойынша департаменті жариялады.
Видео кадрларынан агенттік қызметкерлері Талғар ауданы әкімдігі ғимаратына, одан әрі аудан әкімі Серікжан Ерекешевтің кабинетіне кіргенін көруге болады. Сыбайлас жемқорлыққа қарсы қызмет пен арнайы жедел әрекет ету бөлімі қызметкерлері қосымша тағы бір үйде тінту жүргізді. Ондағы бөлмелердің бірінде ер адам мен қыз отырғаны көрінеді. Үстел үстінде жатқан көк қаптан бір миллион теңгеден аса сомадағы бірнеше 20 мың купюрасы салынған қағаз табылды.
Сонымен қатар, сыбайлас жемқорлыққа қарсы агенттік қызметкерлері үйдің ауласында қалтасынан 20 мыңдық купюраны алып жатқан тағы бір адамды ұстады. Сондай-ақ, Талғар ауданы әкімінің орынбасары мен әкімдіктің басқа да лауазымды тұлғаларының кабинеттеріне тінту жүргізілген.

Ведомстводағылар пара алу кезінде шенеуніктерді ұстау облыстың сыбайлас жемқорлыққа қарсы қызметінің өңірлік прокуратурасы мен Алматы облысы бойынша ҰҚК департаментінің бірлескен жұмысының арқасында мүмкін болғанын хабарлады.
Бұған дейін қала әкімі Серікжан Ерекешевке және оның қарамағындағы қызметкерлерге қатысты сотқа дейінгі тергеу басталғаны хабарланған. 26 қаңтарда Ерекешевке қатысты қамауда ұстау түріндегі бұлтартпау шарасы санкцияланды.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/turmyistyik-zorlyik-zombyilyik-turalyi-zanga-karsyi-belsend-319182/,Тұрмыстық зорлық-зомбылық туралы заңға қарсы белсенді бұрын кәмелетке толмаған баланы зорлағаны үшін сотталған,"
Тұрмыстық зорлық-зомбылыққа қарсы іс-қимыл туралы заң жобасына қарсы белсенділердің бірі бұрын кәмелетке толмаған баланы зорлағаны үшін сотталған. Ақпаратты Нұр-Сұлтан қалалық соты растады, - деп хабарлайды Tengrinews.kz тілшісі.
Жалғасы


1.

""Моральдық құқы жоқ"". Депутат бұрын зорлау ісімен сотталған белсендіге қатысты пікір білдірді












Заңгер Мадияр Әлжаппаров - балалар мен әйелдерді қорғау жөніндегі заң жобаларына қарсы белсенділердің бірі. Әлеуметтік желілерде оның 2010 жылы кәмелетке толмаған баланы зорлағаны үшін сотталып, жеті жылға бас бостандығынан айырылғаны туралы ақпарат пайда болды.

""Жақында Қазақстанның дәстүрін, мәдениетін және тәуелсіздігін сақтау жолында жүрген Анатолий Ким Instagram-парақшасында өзіне сыйлаған қамшының суретін жариялап, жазба сипаттамасында madiyar_advokat-парақшасын белгіледі. Бірақ ол тұрмыстық зорлық-зомбылық туралы заңға қарсы белсенді ""Мадияр-адвокаттың"" екі рет зорлау дерегімен сотталған бұрынғы құқық қорғау қызметкері екенін жазбапты. Оның құрбандарының бірі - кәмелетке де толмаған"",-деп жазды ""Ветер левого берега"" Telegram-арнасы. 

Нұр-Сұлтан қалалық соты Мадияр Әлжаппаров зорлау және зорлық-зомбылық әрекеттері үшін сотталғанын растады.

""Альжаппаров Мадияр Аймурзаұлы 2010 жылғы шілдеде Нұр-Сұлтан қаласының кәмелетке толмағандар ісі жөніндегі мамандандырылған ауданаралық сотында сотталды. Оған ҚК-ның 120-бабы 2-бөлігінің ""б"", ""г"", ""д"" тармағында және 121-бабы 2-бөлігінің ""б"", ""г"", ""д"" тармағында көзделген қылмысты жасағаны үшін жеті жылға бас бостандығынан айыру үкімі шығарылған"", - деп хабарлады қалалық соттың баспасөз қызметі өкілдері.

Кейін 44 жастағы Мадияр Әлжаппаров Instagram-парақшасында оқиға туралы түсінік берді. Қорғаушының айтуынша, қазіргі уақытта ол сотталмаған және өзін ол қылмысқа кінәлі деп санамайды.

""Заңды талқылаудан жеке басқа ауыспаңыздар. Қазіргі уақытта сотталмағанмын. Мен мұндай әділетсіздікке тап болған бірінші адам емеспін. Бұл іске қатысым жоқ. Бірақ мен өзімді жәбірленуші ретінде көрсеткім келмейді. Елде әділетсіздік болмауы үшін қолымнан келгенің бәрін жасаймын. Мен ешкімнен жасырынбаймын, фамилиямды өзгертпедім, елден қашпадым, балаларымды туған жерімде тәрбиелеймін. Ата-бабаларымыз айтқандай ""Өзге елде сұлтан болғанша, өз еліңде ұлтан бол"".
...Ұсынылған түзетулер біздің азаматтарымыз бен олардың баласының болашағы үшін, жалпы қоғамымыз үшін зиян деп есептейміз. Себебі балаларды туған және тәрбиеленіп жатқан отбасынан күдік зорлық-зомбылық туралы хабарлама түскеніне бола учаскелік инспектор қалауымен алып кету қалыпты жағдай емес, олардың көбі сыбайлас жемқорлыққа бейім екенін де ескеру керек"",- деп жазды ол.


 Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/bas-men-almatyida-poyyiz-astyina-tusp-suitsid-jasamak-bolgan-319393/,"""Бас мені!"" Алматыда пойыз астына түсіп суицид жасамақ болған қыздың видеосы пайда болды","
Алматыда бір қыз өзіне қол жұмсамақ болып, жолаушылар пойызының алдына тұрып алды. Куәгерлер оқиғаны видеоға түсіріп алған, - деп хабарлайды Tengrinews.kz тілшісі.
22 ақпанда болған оқиғаның видеосын Facebook-тегі ""Алматы. Что? Где? Когда?"" парақшасына Евгений Дружина жүктеді. Оны мына жерден көруге болады. 

""Бүгін қыз өзін-өзі өлтіргісі келді, бірақ машинист пойызды тоқтатып үлгерді. Қызды ер адам ұзақ уақыт жұбатып, сабырға шақырды. Нағыз адам!!!"" - дейді Желі қолданушысы.

Видеоға қатысты жазылған пікірлерде қыздың жүкті екені айтылады. Алайда Евгений Дружина оны жоққа шығарды. ""Ол жүкті емес. Пойыз жүргізушісі сигнал бергенде, ол ""Бас мені, бас!"" деп айғайлады. Бір нәрсе болғаны анық"", - деп жазды ол.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/almatyida-kolk-audaryilyip-rozyibakiev-koshesnde-keptels-318754/,"Алматыда көлік аударылып, Розыбакиев көшесінде кептеліс пайда болды","
Алматыда Розыбакиев көшесінде Lifan автокөлігі аударылып, жолаушы зардап шекті. Куәгерлер жол апатына байланысты үлкен кептеліс пайда болғанын айтып жатыр. Алматы полиция департаменті апаттың мән-жайын анықтады, - деп хабарлайды Tengrinews.kz тілшісі.
Жол-көлік оқиғасының видеосы kris.p.online парақшасында жарияланды. Апат Розыбакиев пен Левитан көшелерінің қиылысында болған.












Посмотреть эту публикацию в Instagram

Публикация от @kris_p_almaty +21 | 🇰🇿🚔🔝 (@kris.p.online)


""Көлік аударылды. Кептеліс үлкен. Маршрут түзеңідер"", - делінген видео сипаттамасында. 
Апаттың мән-жайын Алматы полиция департаменті өкілдері айтып берді. 8 ақпанда Lifan көлігінің жүргізушісі Розыбакиев көшесімен оңтүстік бағытта келе жатқаны белгілі болды. Ол Левитан көшесінің қиылысында солға бұрылып, Розыбакиев көшесінің бойымен солтүстік бағытта келе жатқан Volkswagen Transporter көлігімен соқтығысқан.

""Жол-көлік оқиғасының салдарынан Lifan автокөлігі аударылып, жолаушы зардап шекті. Аталған факт Қазақстан Қылмыстық кодексінің 345-бабы 2-бөлігі бойынша сотқа дейінгі тергеудің бірыңғай тізілімінде тіркелді"", - деді Алматы қаласы Жол-көлік оқиғасын анықтау басқармасының басшысы Олжас Шәріпов.

Тиісті сараптамалар тағайындалды.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/lexus-algan-uyn-jondegen-aktobede-kala-akmnn-eks-319391/,"Lexus алған, үйін жөндеген: Ақтөбеде қала әкімінің экс-орынбасары сот алдында жауап берді","
Ақтөбеде қала әкімінің бұрынғы орынбасары Жангелді Әубәкіров 90 миллион теңге жымқырды деген күдікке ілінді, ол сот алдында жауап беріп жатыр, - деп хабарлайды КТК телеарнасы.
Тергеу мәліметінше, бюджет қаражаты Жаңа жыл қарсаңында облыс орталығын безендіру үшін бөлінген. Алайда шырша мен гирлянданың орнына шенеунік жалпы құны 31 миллион теңгегің Lexus көлігін сатып алған.  
Әкімнің бұрынғы орынбасары ақшаның қалған бөлігіне үйінде жөндеу жұмысын жүргізген. Одан бөлек, жедел уәкілдердің мәліметінше, шенеунік былғары орындық алған. Әубәкіровпен бірге бірнеше адам сот алдында жауап берді, оның ішінде, ТҮКШ бұрынғы басшысы Нұрлан Досов та бар.    

""Адамдар тобымен алдын ала сөз байласып, жаңажылдық шараларды өткізуге жалған шарт жасасу арқылы және заңсыз мемлекеттік сатып алуды жүргізіп, кейін іс жүзінде орындалмаған жұмысқа мемлекеттік бюджеттен бөлінген аса ірі мөлшерде қаражаты иемденіп, талан-таражға салды деп айыпталып жатыр"", - дейді Ақтөбе қалалық сотының баспасөз хатшысы Махаббат Ешімова. 

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/karagandyi-oblyisyinda-karz-suyinyin-ozenge-agyip-jatkanyi-319036/,Қарағанды облысында кәріз суының өзенге ағып жатқаны видеоға түсірілді,"
Жаңаарқа ауданының тұрғындары Сарысу өзеніне кәріз суының қалай ағып жатқанын видеоға түсіріп, әлеуметтік желіде жариялады, - деп хабарлайды Tengrinews.kz тілшісі.
Видео авторлары енді өзен суына шомылу мен онда ұсталған балық қауіпті болуы мүмкін екеніне алаңдады.












Посмотреть эту публикацию в Instagram

Публикация от Жаңаарқа Жанаарка (@janaarka_09)


Жаңаарқа ауданының әкімдігі жағдайға қатысты түсініктеме берді. Ведомство баспасөз қызметінің мәліметінше, қалдық суды тазарту станцияға ағызатын магистральда ақау шығу салдарынан кәріз суы өзенге ағып кеткен. Ақау 11 ақпанда пайда болған. Қазір бұл магистраль арқылы қалдық шығарылмайды. Кәріз суы басқа құбырлар арқылы шығарылып жатыр.

""Арнайы комиссия құрылды, ол ақаудың орнын тексерді және анықтады. Енді қаражат бөлу мәселесі қаралады. Көктемде бұл құбыр толығымен жөнделеді. Қазір ешқандай қауіп жоқ, кәріз суы енді өзенге ағызылмайды"", - деді әкімдіктің баспасөз қызметіндегілер.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/47-jastagyi-er-adam-whatsapp-ta-porno-videolar-taratkanyi-318908/,47 жастағы ер адам WhatsApp-та порно-видеолар таратқаны үшін сотталды,"
Павлодар облысының тұрғыны әлеуметтік желілерде порнография материалдарын таратқаны үшін сотталды. Ол бір жылға бас бостандығын шектелді және жүз сағаттық мәжбүрлі еңбек жазасы тағайындалды, - деп хабарлайды Tengrinews.kz тілшісі.
47 жастағы ер адамға қатысты қылмыстық іс Успен аудандық сотында қаралды.

""Сотталушы ҚР ҚК-нің 311-бабы ""Порнографиялық материалдарды заңсыз тарату"" бойынша қылмыстық құқық бұзушылық жасағаны үшін кінәлі деп танылды. Сот оған пробациялық бақылау орнатып, 100 сағат мәжбүрлі еңбек пен бір жылға бас бостандығын шектеу жазасын тағайындады"", - деп хабарлады Успен аудандық сотының баспасөз қызметі өкілі.

Іс сотқа прокурор мен сотталушы арасында жасалған кінәні мойындау туралы мәміле түріндегі процессуалдық келісіммен түскен.  

""Сот 2020 жылдың желтоқсанында сотталушы екі ауыл тұрғынына қатысты әшкерелейтін материалдарға ие бола отырып, WhatsApp мессенджеріндегі топқа порнографиялық сипаттағы бейнематериал таратқанын анықтады"", - делінген хабарламада. 

Сотта ер адам ауылдастарының видеосын ""Купи-Продай"" деген топқа салып жібергенін, сөйтіп порноматериал ауыптаушыға жеткені хабарланды.

""Бұл аса ауыр емес қылмысқа жатады. Ер адамның іс-әрекетіне шын жүректен өкінуі жазаны жеңілдетуге себеп болды"", - деп атап өтті соттың баспасөз қызметіндегілер. 

Сондай-ақ, сот үкімі заңды күшіне енбегенін айтты.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/reseyde-balasyin-satkan-kazakstandyik-ayel-ustaldyi-319600/,Ресейде баласын сатқан қазақстандық әйел ұсталды,"
Ресейде бала саудасымен айналысқан қазақстандық әйел ұсталды. Оның нәресте үшін 13 мың доллар алғанын Краснояр өлкесінің тергеу бөлімі хабарлады,- деп хабарлайды ""Астана"" телеарнасы.
Тергеу барысында әйелдің Камбоджадағы арнайы процедурадан кейін жүкті болып, босану үшін Красноярскіге келгені анықталды. Қалада оған пәтер жалдап, медициналық көмек көрсетілген. Ол жаңа туған нәрестесін бірден алаяқтарға тапсырған.

""2020 жылғы сәуірде әйел ұлын босанып, кейін баласына туу туралы куәлік алып, күдіктілерге сенімхат жазып берген. Осылайша Қазақстан азаматы іс жүзінде жаңа туған баласын сатып жіберген. Кейін ол Қазақстанға келіп, баланы бергені үшін 13 мың доллар мөлшерінде ақша алған"", - деп хабарлады Краснояр өлкесі және Хакасия Республикасы бойынша Ресей Мемлекеттік тергеу комитеті өкілдері.

Іс бойынша үш күдікті анықталды. Тергеушілер мәліметіне сүйенсек, баланы сатуға тәртіп сақшысы көмектескен. 33 жастағы ер адам ақша үшін бала көтеруге дайын әйелдерді тауып, кейін балаларын шетелдіктерге сатқан. Осылайша тоғыз сәбиді сатып үлгерген. Олардың бәрі қазір Сәбилер үйінде. Екі немесе одан да көп адамды дәрменсіз жағдайда сату дерегі бойынша тергеу жүргізіліп жатыр.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/ekbastuzda-ks-kolyinan-kaza-bolgan-adam-kegok-ta-jumyis-319434/,Екібастұзда кісі қолынан қаза болған адам KEGOK-та жұмыс істеген,"
Екібастұзда атып өлтірілген ер адамның отбасына ол жұмыс істеген кәсіпорын көмек көрсетеді, - деп хабарлайды Tengrinews.kz тілшісі.
Жалғасы


1.

Екібастұзда жұрттың көзінше ер адамды атып өлтірген күдікті ұсталды












""Северные МЭС"" АҚ KEGOK бөлімшесі Екібастұзда кісі қолынан қаза тапқан ер адам кәсіпорында электр жабдықтары маманы болып жұмыс істегенін растады.
""Северные МЭС"" АҚ KEGOK бөлімшесі директорының жалпы мәселелер жөніндегі орынбасары Азамат Әмреновтің айтуынша, қаза тапқан адам осы компания қызметкері болған. Ол марқұмның отбасына көмек көрсетілетінін айтты.

""Біз қызметкеріміздің отбасына міндетті түрде көмектесеміз. Бірақ дәл қазір қандай көмек көрсетілетінін нақты айта алмаймын. Бұл мәселе бойынша кеңес өткіземіз"", - деді Азамат Амренов.

Айта кетейік, 23 ақпанда таңғы сағат 8 шамасында Екібастұздағы үйлер ауласының бірінен ер адамның денесі табылды. Бейнебақылау камерасына түсіп қалған кадрлардан ер адам қоқыс төгуге шықаны көрінеді. Қайтар жолда оған медициналық маска мен көзілдірік киген белгісіз адам оқ атып, оқиға болған жерден ізін суытқан.
Полиция департаменті күдікті әлі ұсталмағанын хабарлады. Сондай-ақ, полиция қызметкерлері оқиғаның куәгерлері болса 102 нөмірі бойынша хабарласуды сұрады.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/sko-da-auyil-turgyinyi-itt-baltamen-shauyip-tastadyi-319522/,СҚО-да ауыл тұрғыны итті балтамен шауып тастады,"
Солтүстік Қазақстан облысында ауыл тұрғыны бөтен ауладан шынжырда тұрған итті ұрлап кетіп, еті үшін аяусыз балталап өлтірген. Кейін ол учаскелік полиция инспекторына бағынбай, қарсылық көрсетті, - деп хабарлайды Tengrinews.kz тілшісі.
Ауыл тұрғынының бұл қатыгез әрекеті желі қолданушылары наразылығын тудырды. Түнде ол біреудің ауласынан ит ұрлап кетіп, терісін сыпырып алған. Бұл туралы иттің иесі ""СҚО фаунасы"" жануарларға көмек көрсету ұйымына хабарлаған. Оның айтуынша, қараңғы түскенде үш жас жігіт ауласына рұқсатсыз кіріп кеткен.

""Олар итті балтамен ұрды, ол шамасы келгенше қарсыласты... Иттің бойынан әлі кеткенде, сүйреп алып кетті. Терісін сыпырып тастапты"", - деп хабарлады ""СҚО фаунасы"" жануарларға көмек ұйымы өкілдері.

Ұсталған кезде бәрі қарсылық көрсеткен. Олардың бірі қамауға алынды.












Посмотреть эту публикацию в Instagram

Публикация от Животные Петропавловска (@fauna_sko)



""Учаскелік полиция инспекторына бағынбау дерегі бойынша әкімшілік материал жиналып, 8 ақпанда сотта қаралды. ҚР ӘҚБтК-нің 667-бабына сәйкес Тоқшын ауылының тұрғынына 5 тәулікке әкімшілік қамауға алу жазасы тағайындалды"", - деп хабарлады СҚО ПД баспасөз қызметі өкілдері.

Полиция мәліметіне сүйенсек, ол шынжырдағы итті жеке мақсатына пайдалану үшін ұрлаған.

""Іс ҚР ҚК-нің 188-бабы, 1-бөлігі ""ұрлық"" дерегі бойынша сотқа дейінгі тергеу тізіміне тіркелді. Осы қылмысты жасады деген күдікпен бұрын сотталған 2001 жылғы ауыл тұрғыны ұсталды"", - деп хабарлайды СҚО ПД.

Қазіргі уақытта іс бойынша қажетті тергеу жұмыстары жүріп жатыр. Оның нәтижесі бойынша шешім шығады. Күдікті қолданыстағы заңнамаға сәйкес жазаланады. Ол ешқайда кетпейтіні туралы қолхат берді.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/almatyida-eks-prokuror-men-bank-top-menedjer-zorlyik-318813/,Алматыда экс-прокурор мен банк топ-менеджері зорлық жасағаны үшін сотталды,"
Алматыда экс-прокурор мен банк топ-менеджеріне зорлау ісі бойынша үкім шықты. Материалдар №2 Бостандық аудандық сотында қаралды, - деп хабарлайды Tengrinews.kz тілшісі.

""Сот К. Алиқұл мен Т. Тлембаевты кінәлі деп танып, орташа қауіпсіздік мекемесінде сегіз жылға бас бостандығынан айыру жазасын тағайындады"", - деді судья.

Судья жәбірленушіге келтірілген 546 838 теңге мөлшеріндегі материалдық залалды ішінара бірлесіп төлеуге рұқсат берді. Сотталғандар жәбірленушіге моральдық зиян келтіргені үшін де үш миллион теңгені бірлесіп төлеуі тиіс.
Үкімге 15 тәулік ішінде шағымдануға болады.
Еске салайық, іс сотқа 2020 жылдың жазында түскен болатын.
Зорлау 2019 жылы 7-8 қарашаға қараған түні Алматының Бостандық ауданында болған. Адвокаттың айтуынша, жігіт қызды жалғыз боламыз деп алдап, өзіне шақырған. Алайда кейінірек жәбірленуші пәтерде бөтен мас адамдар бар екенін көрген.

""Жігіт жанжал шығарып, қызды ұра бастаған, содан кейін оған достары да қосылады. Қызды қорлай бастайды. Екі күдікті жәбірленушіні таңғы алтыға дейін зорлаған. Екі бап бойынша іс сотқа берілді. Кейін олардың бірі прокуратураның бұрынғы қызметкері, екінші күдікті - банк топ-менеджері екені белгілі болды"", - деген сол кезде адвокат Жанна Оразбахова.

Алматы прокуратурасының баспасөз қызметіндегілер күдікті 2012 жылы органдардан кеткенін атап өткен.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/karagandyi-turgyinyi-poyyizda-2-million-tengedey-umyityip-318568/,Қарағанды тұрғыны пойызда 2 миллион теңгедей ұмытып кеткен,"
Пойызда екі миллион теңгедей ұмытып кеткен қарағандылыққа ақшасы қайтарылды, - деп хабарлайды Tengrinews.kz тілшісі ПД баспасөз қызметіне сілтеме жасап. 
41 жастағы қарағандылық 3 ақпанда Нұр-Сұлтан желілік полиция бөлімшесіне барған. Ер адам Шымкент - Нұр-Сұлтан-Нұрлы Жол пойызында 1,9 миллион теңгесін ұмытып кеткені белгілі болды. Ақша туралы пойыздан шыққан кезде ғана есіне түскен. 

""Бұл жағдайда не істеу керегін білмей, ол таксиге отырып Нұрлы Жол теміржол вокзалына барған. Ол жаққа жолаушылар пойызы келуі керек еді. Осы уақытта патрульдік полиция тобының сержанты Берік Аққалиев қызметте болған.
Полиция сержанты өтінішті тыңдап, дереу қажетті іздестіру шараларын жүргізді. Сержанттың үйлесімді және жедел іс-әрекетінің нәтижесінде 1,9 миллион теңге салынған сөмке табылып, иесіне берілді"", - деді көліктегі ПД қызметкері.

Ер адам тәртіп сақшыларына алғыс айтты. Ал олар өз кезегінде жолаушылардан заттарына мұқият болуды сұрады.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/shatastyiryip-algan-pavlodarda-er-adam-koshede-13-jastagyi-319545/,"""Шатастырып алған"". Павлодарда ер адам көшеде 13 жастағы қызды тепкілеп тастаған","
Павлодарда ер адам көшеде 13 жастағы қыз баланы тепкілеп тастады. Оқиға қаланың орталық көшелерінің бірінде болған. Ер адам оны қуып барып, құлатып, ұрып, теуіп жатқаны сол маңдағы дүкеннің бейнебақылау камерасына түсіп қалыпты. Алайда, көпшіліктің көзінше жасөспірім соққыға жығылса да, ешкім оған араша болмаған. Ал оқушы қыздың анасы оқиға туралы ""Астана"" телеарнасының журналистеріне айтып берді. 
Оның айтуынша, ер адам 13 жастағы қызды басқа қызбен шатастырып алған. 

""Дүкенде үш қыз тұрған. Қыздардың біреуі онымен сөзге келіп қалып, ер адамға ""мал"" деп айтқан. Ер адам бұл сөзді менің қызым айтты деп ойлап, оған тап беріпті. Осы сәтте ол дүкеннен қашып шыққан. Кейін қылмысын жасыру үшін ер адамның әйелі менің қызыма екі мың теңге беріпті. Күні бойы күттік. Тіпті, кешірім де сұраған жоқ. Енді лайық жазасын алуын сұраймын"", - дейді оқушы қыздың анасы. 

Телеарна мәліметінше, аты-жөнін атамауды сұраған әйел адамның сөзінше, қызы түрлі дене жарақатын алған. Қолы мен аяғы көгеріп, арқасы ауырсынып қалған. Тәртіп сақшылары күдіктіні тапқан. Ол кінәсін мойындаған. Полиция оның қылмысы дәлелденсе, екі жылға бас бостандығынан айырылуы мүмкін немесе 2 АЕК көлемінде айыппұл төлеуге міндеттелмек. Әзірше бұл дерек бойынша арнайы сараптама жасалып, тексеруге жөнелтілген.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/almatyida-avtobus-kagyip-ketken-ayel-kaytyis-boldyi-319653/,Алматыда автобус қағып кеткен әйел қайтыс болды,"
Алматыда Сейфуллин даңғылы мен Мақатаев көшесі қиылысында автобус қағып кеткен 57 жастағы әйел қайтыс болды, - деп хабарлайды Tengrinews.kz тілшісі.
Жол апаты 27 ақпанда Сейфуллин даңғылы мен Мақатаев көшесі қиылысында болған. Бұған дейін белгісіз себептермен автобус жүргізушісі көлік тізгініне ие бола алмай, екі көлікті соғып, жаяу жүргіншілер жолында келе жатқан адамдарды қағып кеткені хабарланған еді. Бес адам ауыр жарақат алды. Бір әйел қайтыс болды.


""Жол апаты салдарынан 1963 жылғы әйел көптеген жарақат алып, түнде жедел жәрдем ауруханасында қайтыс болды"", - деп хабарлады Алматы қаласының Денсаулық сақтау басқармасы өкілдері.

Қоғамдық денсаулық сақтау басқармасы өкілі төрт адам, оның ішінде автобус жүргізушісі Алматы стационарына жатқызылғанын айтты. Олардың бәріне дененің көгеруі, ми жарақаты, сүйек сынуы диагнозы қойылды. Зардап шеккендердің бірі - көлік жүргізушісі. Ауруханаға жатқызылғандар жағдайы орташа, олар қарқынды ем алып жатыр.

Айта кетейік, 27 ақпанда Алматы полиция департаменті ірі жол-көлік оқиғасының мән-жайын айтқан болатын. Ведомство мәліметінше, автобус жүргізушісі көлікті басқара алмай, Hyundai Elantra автокөлігіне соқтығысқан. Одан әрі автобус жүргізушісі инерция бойынша Сейфуллин даңғылындағы жаяу жүргіншілер жолындағы адамдарды қағып кеткен. Кейін автобус сауда орталығының көлік тұрағынан шығып келе жатқан Volkswagen Polo маркалы автокөлігімен соқтығысып, сол жерде тоқтаған.

""Алматыэлектротранс"" ЖШС баспасөз қызметі алдын ала болжам бойынша автобус жүргізушісінің денсаулық жағдайы нашарлап, нәтижесінде көлікті басқара алмай қалғанын мәлімдеген.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/aksuda-buzyilgan-avtobus-kolkterd-kirattyi-319403/,Ақсуда бұзылған автобус көліктерді қиратты,"
Павлодар маңындағы Ақсу қаласында жолаушылар автобусы жеңіл көлікті қағып, оны бірнеше метрге сүйреп апарды, кейін арыққа түсіп, ағашты соқты. Жол апатын оқиға куәгерлері видеоға түсірген, - деп хабарлайды Tengrinews.kz тілшісі.
Видео кадрларынан жүргізушісі бар автобус қалай кері жүріп, жеңіл көліктерді сүйрегенін көруге болады. Куәгерлердің айтуынша, оқиға кезінде салонда жолаушылар болған. Олар тежегіші істен шыққан автобустан қашып шығуға мәжбүр болды. Адамдар көлікті тоқтатуға тырысқан. Доңғалақтың астына кедергі қойды. Бірақ бұл әрекеті нәтижесіз болды.
Жаппай ЖКО болмауы үшін адамдар қарама-қарсы бағыттағы көліктерге ескерту айтып, автобус жолын тазалауға тырысты. Куәгерлердің айтуынша, тіпті арыққа түсіп кеткеннен кейін де біраз уақыт тоқтамай алмаған. 
Назар аударыңыз, видеода дөрекі сөздер бар!












Посмотреть эту публикацию в Instagram

Публикация от Salauat Iglikov (@salauat.iglikov)


Полиция оқиға 22 ақпанда сағат 19.00 шамасында Ақсу сауда үйлерінің бірінің ауданында болғанын хабарлады.

""59 жастағы жүргізуші жүргізген Hyundai маркалы автобустың беріліс қорабы істемей қалған, яғни тетік артқы жүріске қойылып қалғаны анықталды. Осы ақау салдарынан автобус артқа қарай KIA Rio маркалы көлікті итеріп тоқтаусыз жылжыған"", - деп хабарлады Павлодар облыстық полиция департаменті бастығының бірінші орынбасары Жасқайрат Қайыров.

Оның айтуынша, апат кезінде автобус салонында үш жолаушы болған, сондай-ақ екі адам жеңіл көлікте отырған.
Полиция мәліметіне сүйенсек, жол апаты салдарынан ешкім зардап шекпеді. Автобус ЖШС-нің біріне тиесілі және №4 қалалық маршрут бойынша жолаушылар тасымалдайды.

""Факт бойынша ҚР ӘҚБтК-нің 610-бабы ""Көлік құралдары жүргізушілерінің жол қозғалысы ережелерін, көлік құралдарының жол және басқа да құрылыстардың немесе өзге де мүліктің бүлінуіне әкеп соққан заңбұзушылығы"" бойынша әкімшілік іс қаралады. Сондай-ақ, қажетті сараптамалар тағайындалды, олардың нәтижелері бойынша жауапты тұлғаларға қатысты процессуалдық шешім қабылданады"", - деді Қайыров.

Бұл ережебұзушылық бойынша 20 АЕК мөлшерінде айыппұл салу немесе алты айға дейінгі мерзімге көлік құралын жүргізу құқығынан айыру жазасы қарастырылған.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/almatyi-oblyisyinda-kuzetshler-tutkyindyi-uryip-sokkan-319729/,Алматы облысында күзетшілер тұтқынды ұрып-соққан,"
Алматы облысында күзетшілер тұтқынды ұрып-соққан. Бұл ақпарат әлеуметтік желілерде пайда болды. Қылмыстық-атқару жүйесі комитеті бұл жағдайға қатысты пікір білдірді, - деп хабарлайды Tengrinews.kz тілшісі.
Алматы облысында қамаудағыны ұрып-соғу туралы ақпарат Kozachkov offside Telegram-арнасында пайда болды. Жазба авторының мәліметіне сүйенсек, жәбірленуші Алматы қаржы полициясының бұрынғы басшысы Әмірхан Аманбаевпен бірге сотталған қызметкер.

""Колонияда Әмірхан Аманбаевпен бірге сотталған Сергей Ильин соққыға жығылған. Генерал бостандыққа шықты, ал Ильин 16 жылдық жаза мерзімін өтеп жатыр"", - деп жазды автор.

Қылмыстық-атқару жүйесі комитеті тілішіміздің сауалына жауап ретінде, 2017 жылдың 22 ақпанында Сергей Ильин қылмыстық қоғамдастық құрғаны және оны басқарғаны үшін 16 жылға бас бостандығынан айырылды деп хабарлады.

""Мінез-құлқы қалыпты, ол жазасын жеңілдетілген қамау мекемесінде өтейді"", - деп толықтырды департамент өкілдері.

Қылмыстық-атқару жүйесі комитеті мәліметіне сүйенсек, ұрып-соғу дерегі ҚР ҚК-ның 448-бабы 2-бөлігі ""Қадағалау қызметін жүзеге асыру ережелерін бұзу"" бойынша тіркелген.

""Қапшағай гарнизоны әскери полициясы сотқа дейінгі тергеу жүргізіп жатыр. 2021 жылдың 23 ақпанынан бастап Ильин Қапшағай қалалық ауруханасында жатыр"", - деп қорытындылады Қылмыстық-атқару жүйесі комитеті өкілдері.

Айта кетейік, Алматы қаласы қаржы полициясының бұрынғы басшысы 2017 жылы 22 ақпанда 14 жылға бас бостандығынан айырылды.
Оған ҚК-нің ""Жәрдемдесу"", ""Мемлекеттік функцияларды орындауға уәкілеттік берілген адам жасаған жалған кәсіпкерлік"", ""Қызмет бабын пайдалана отырып қылмыстық қоғамдастық құру не оған басшылық ету"", ""Қылмыстық жолмен алынған ақшаны және (немесе) өзге де мүлікті заңдастыру (жылыстату)"", ""Лауазым өкілеттіктерін теріс пайдалану"", ""Аса ірі мөлшерде пара алу"" баптары бойынша айып тағылды.
Тергеу нұсқасы бойынша Аманбаев және басқа да қылмыстық іске қатысы бар қызметкерлер Алматы аумағында құрылған жалған кәсіпорындар арқылы ақша қаражатын қолма-қол ақшаға айналдыру бойынша заңға қарсы әрекеттерді жүзеге асырған. Кейбір сотталушы есірткіні заңсыз қолданды деп айыпталды.
2020 жылы шілдеде Әмірхан Аманбаевқа шығарылған үкім жойылды. Ол бостандыққа шықты.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/shko-da-kar-koshknnen-turist-kaza-taptyi-318899/,ШҚО-да қар көшкінінен турист қаза тапты,"
ШҚО-да қар көшкіні кезінде турист қаза болды, - деп хабарлайды Tengrinews.kz тілшісі облыстық ТЖД баспасөз қызметіне сілтеме жасап.
10 ақпанда облыс орталығынан келген алты саяхатшы Риддер қаласында Үлбі өзенінің маңайындағы Сержиха тауында қарда сырғанап жүрген. Кенеттен таудан көшкін жүріп кетті. Демалушылардың бірін қар басып қалған.

""Дереу көмекке ШҚО ТЖД Жедел құтқару жасағының құтқарушылар тобы кинологиялық есеппен бірге Еврокоптер-145 тікұшағымен шықты, құрамында 5 адам бар екінші топ жол талғамайтын көлікпен Өскеменнен шықты, оған қоса Риддер қаласынан құтқарушылар мен 4 волонтер қарда жүргішпен қосымша жұмылды"", - деді ТЖМ ресми өкілі Талғат Уәли.


Оның айтуынша, тікұшақ күн бұлтты болып, бораннан ештеңе көрінбегендіктен 16.23-те қонуға мәжбүр болған. Осы уақытта саяхатшылар байланысқа шығып, зардап шеккен адамға жеткендерін және қар астында қалған 1979 жылғы ер адамның денесін алып шыққандарын хабарлады.

Кейін саяхатшылар нақты координаттарын жіберіп, ол жерге құтқарушылар мен волонтерлар қарда жүретін техникамен жетті. 


""11 ақпанда 8 волонтер, 2 құтқарушы және 1 криминаллық полиция сарапшыдан тұратын топ, сонымен қатар, 3 саяхатшы қаза болған адамның денесін түсіру үшін тауға атанды"", - деді Талғат Уәли. 


ШҚО ТЖД құтқарушылары бірнеше күн қатарынан тұрғындарға алдын ала таудағы көшкін қаупі туралы ескерту жасағаны хабарланды.

ҚР ТЖМ өкілдері мынадай ескерту жасады:
- Қолайсыз ауа-райы, қар кезінде тауға шықпаңыз; - Қатты жел және жылымық кезде; - Тауда жүрген кезде ауа райын қадағалаңыз; - Тауға шыққан кезде баратын ауданды, көшкін жүруі ықтимал орындарды біліңіз. Ол көбінесе беткей еңісі 30°градустан асса жиі болады, егер де беткейде бұталар мен ағаштар болмаса – еңісі 20°. Беткей еңісі 45° асатын болса көшкін әр қар жауған сайын жүреді.
Ал көшкінге тап болсаңыз:
- Көшкін жүргенін көрсеңіз жолынан көлденеңінен қарай қашуға тырысыңыз; - Төмпешік, қуыс болса тасасына тығылып қалыңыз; - Көшкіннен қашып кете алмасаңыз – артық заттардан арылыңыз;- Мұрын мен ауызды қолғаппен жабыңыз, көшкінде келе жатып қолмен жүзу қимылдарын жасаңыз және қолдарыңызды жоғары шығаруға тырысыңыз; - Көшкін тоқтаған кезде беттің маңайына, кеуде тұсына кеңістік қалдырыңыз, ол тыныс алуға мүмкіндік береді; - Мүмкіндік болса жоғарыға қатарй ұмтылыңыз (оны сілекейдің көмегімен анықтаңыз); көшкінде қалғанда айғайламаңыз, қар дыбысты толық сіңіріп алады, айғай мен ретсіз қимылдар күшіңіз бен оттегін, жылуды сарқылтады. - Төтенше жағдай кезінде 112-ге хабарласыңыз. 
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/kokyis-tastap-kelgenshe-tonap-ulgered-almatyida-pater-319783/,Қоқыс тастап келгенше тонап үлгереді. Алматыда пәтер ұрылары ұсталды,"
Алматыда бұрын сотты болған екі күдікті 10-ға жуық пәтерге ұрлыққа түскен, - деп хабарлайды Tengrinews.kz тілшісі Polisia.kz сайтына сілтеме жасап.
Күдіктілер қолына түскен құнды заттың барлығын ұрлаған.

1990 және 1994 жылы туған екі күдікті Алматы іргесіндегі ауылда көрші тұрады. Олар бұрын мүлік бойынша қылмыс жасаған, Қылмыстық кодекстің бірдей бабы бойынша сотталған. Олар пәтерлерге кілттерді іріктеу арқылы кірген. Бөтен адамдардың үйіне кіріп, тез арада ақша мен бағалы заттарды тауып отырған. Олар өте тез қимылдаған, өйткені ненің қай жерде тұратынын біледі. Қылмыскерлердің жылдамдығы қоқыс шығаруға шыққан немесе дүкенге барып келген үй иелерін таңғалдыратын, өйткені олар қайтып келгенде үйлерінің тоналғанын көреді, - деді Алмалы аудандық полиция басқармасы бастығының орынбасары Владимир Решетников.

Екі күдікті мүлдем із қалдырмауға машықтанған, өйткені мұқият әрекет етіп үйренген. Алайда Алматының Алмалы аудандық полиция басқармасы күдіктілерді аз уақыт ішінде анықтап, ұстады. Қазіргі уақытта екеуі де уақытша ұстау изоляторына қамалды.
Ұсталғандарға қатысты Қылмыс кодексінің 188-бабы 3-бөлігі (Ұрлық) бойынша соталды тергеу жүріп жатыр. Олар кем дегенде 10 пәтерге ұрлыққа түскен.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/almatyi-oblyisyinda-jolaushyilaryi-bar-gazel-kar-koshkn-319007/,"Алматы облысында жолаушылары бар ""Газель"" қар көшкіні астында қалды","
Алматы облысында жолаушылары бар ""Газель"" қар көшкіні астында қалды, - деп хабарлайды Tengrinews.kz тілшісі ТЖД баспасөз қызметіне сілтеме жасап. 
Оқиға 9 ақпанда сағат 17.00-де Панфилов ауданының Басқұншы ауылдық округінде, таулы жерде, жаңадан салынып жатқан Шүкірбұлақ - Қазанкөл трактор патрульдік жолының 23-ші шақырымында болды. Екі қар көшкіні ""Газельді"" басып қалды, оның салонында осы жолды салумен айналысатын мердігер ұйымның жеті қызметкері болған. Олар жұмыстан соң 19-шы шақырымда орналасқан уақытша базаға кетіп бара жатқан. 

""Мердігер ұйым өз күшітері мен қаражатына жеті қызметкерге көмек көрсетті. Қар көшкіні салдарынан зардап шеккендер мен қаза тапқандар жоқ, жол тазаланды. ТЖД құтқарушылары оқиға болған жерге шақырылмады. Жағдайды нақтылау үшін оқиға орнына ТЖД, ""Қазселденқорғау"" және ЖАО қызметкерлерінен төрт адам шықты"", - деп хабарлады облыстың ТЖД өкілдері.

Еске салайық, бұған дейін Алматы облысының ТЖД өкілдері өңірдің таулы аудандарында көшкін болуы мүмкін екенін ескерткен болатын. Облыс аумағында көшкін қаупі әлі де бар. Осыған байланысты сақтық ережелерін сақтау және таулы жерлерге барудан және серуендеуден бас тарту қажет.












Посмотреть эту публикацию в Instagram

Публикация от zharkent_online (@zharkent_online)


Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/almatyilyik-politseyler-kazakstandyiktardyin-jeke-derektern-318745/,Алматылық полицейлер қазақстандықтардың жеке деректерін сатқан,"
Алматының бұрынғы және қызметтегі полицейлері қазақстандықтардың жеке деректерін сатқан. Бұл туралы ІІМ Өзіндік қауіпсіздік департаментінің басшысы Арман Саданов мәлімдеді, - деп хабарлайды Tengrinews.kz тілшісі.

""Алматы полиция департаментінің жұмыс істеп жүрген және бұрынғы қызметкерлері қатысқан қылмыстық топ ұсталды, олар азаматтық тұлғалардың жәрдемімен ведомстволық ақпараттық базаларды сату бойынша бизнес жасаған. Дербес деректер үшінші тұлғалардың қолына тап болған"", - деп хабарлады ІІМ Өзіндік қауіпсіздік департаментінің басшысы Арман Саданов.

Оның айтуынша, ""бизнеске"" екі қызметтегі, үш бұрынғы полицей және бір азаматтық тұлға қатысты. Барлығы сотталды.

""Олардың тікелей басшылары атқарып отырған лауазымдарынан босатылып, қатаң тәртіптік жауапқа тартылды"", - деп қосты Саданов.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/bko-da-jol-apatyinan-6-adam-kaza-taptyi-319386/,БҚО-да жол апатынан 6 адам қаза тапты,"
Орал-Атырау тасжолында жол апаты болды. Полиция жол-көлік оқиғасынан алты адам қаза болғанын хабарлады, - деп хабарлайды Tengrinews.kz тілшісі.
Полиция департаменті Toyota және Лада маркалы көліктің соқтығысқанын хабарлады. Оқиға БҚО Ақжайық ауданы Тапақ ауылының маңында болған.

""Апат салдарынан алты адам оқиға орнында қаза тапты, біреуі ауруханаға түсті. Лада көлігінде бес адам болған. Оқиға орнында полиция қызметкерлері тексеру жұмыстарын жүргізіп жатыр"", - деді БҚО полиция департаментінің баспасөз қызметі өкілдері.


Денсаулық сақтау басқармасы ЖКО орнына жедел жәрдем көлігі келгенін айтты. Зардап шеккендердің бірі Тайпақ аудандық ауруханасына жатқызылды.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/ekbastuzdagyi-ks-oltru-okigasyi-kyilmyis-motiv-aytyildyi-319497/,Екібастұздағы кісі өлтіру оқиғасы: қылмыс мотиві айтылды,"
Павлодар облысы Полиция департаментінің баспасөз қызметі 60 жастағы екібастұздықтың өліміне жәбірленуші мен күдіктінің қарым-қатынасы себеп болғанын айтты, - деп хабарлайды Tengrinews.kz тілшісі.

""Кісі өлтіруге түрткі болған жәбірленуші мен күдіктінің арасындағы тұрмыстық және жұмыс барысындағы жанжалдарға байланысты бұрыннан келе жатқан дұшпандық қарым-қатынас екені анықталды"", - деді Павлодар облыстық полиция департаментінің бастығы Нұрлан Мәсімов.

Еске салайық, 23 ақпанда таңғы сағат 8 шамасында Екібастұз қаласының орталығында Сәтбаев көшесі, 12/6 мекенжайында орналасқан аулалардың бірінде оқпен жараланған ер адамның денесі табылғаны хабарланған еді.
Бейнебақылау камерасына түсіп қалған кадрлардан ер адам қоқыс төгуге шықаны көрінеді. Қайтар жолда оған медициналық маска мен көзілдірік киген белгісіз адам оқ атып, оқиға болған жерден ізін суытқан.
Кейін марқұмның жеке басы белгілі болды. Ол ""Северные МЭС"" KEGOС АҚ Екібастұз бөлімшесінің қызметкері Жанат Мақсұтов екені анықталды. Кәсіпорын басшылығы бұл ақпаратты растады және қайтыс болған адамның отбасына көмектесетінін хабарлады.
Қазіргі уақытта полиция Қазақстан Республикасы Қылмыстық кодексінің 99-бабы 1-бөлігі бойынша сотқа дейінгі тергеу жүргізіліп жатыр. Егер ұсталған адамның кінәсі расталса, ол 8 жылдан 15 жылға дейін бас бостандығынан айырылуы мүмкін.
Ал кеше, 24 ақпанда Екібастұзда жұрттың көзінше ер адамды атып өлтірген күдікті ұсталғаны белгілі болды. 
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/balkash-kolnde-brakonerlkpen-aynalyiskan-turgyin-ustaldyi-319261/,Балқаш көлінде браконьерлікпен айналысқан тұрғын ұсталды,"
Алматы облысының табиғат қорғау полицейлері Балқаш көлінде браконьерлікпен айналысқан тұрғынды ұстады, - деп хабарлайды Polisia.kz.
Алматы облысы ПД Жергілікті полиция қызметі басқармасының қызметкерлері облыстық Орман шаруашылығы және жануарлар дүниесі аумақтық инспекциясымен бірлескен арнайы шара барысында Балқаш көлінде рұқсатсыз балық аулаумен айналысқан адамды ұстады. Күдікті мінген ""УАЗ"" маркалы көлікті тексеру кезінде төрт қап табан балық пен алабұға балығы табылды.


""Балқаш көлін тексеру барысында Қаратал ауданының 35 жастағы тұрғыны заңсыз балық аулап жатқанда үстінен түстік. Сонымен қатар, күдікті қолдануға тыйым салынған пластикалық ауды пайдаланғаны анықталды. Бұл дерек бойынша ҚР Қылмыстық кодексінің 335-бабына сәйкес қылмыстық іс қозғалып, сотқа дейінгі тергеу жүріп жатыр"", - деді облыстық ПД Табиғат қорғау полициясының инспекторы Бағлан Рымжанов.

Полицейлердің мәліметінше, табиғи байлыққа рұқсатсыз қол салған тұрғынның көлігінен 100 келіден аса балық пен пластикалық ау тәркіленген. Балықтар арнайы қабылдау орындарына өткізіліп, түскен қаражат мемлекет пайдасына аударылады. Сонымен қатар, табиғат қорғаушыларының сөзінше, күдіктінің заңсыз әрекеті мемлекетке 300 мың теңгеден астам материалдық шығын келген.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/jensmd-sabilerdn-ruhyina-arnaymyin-kanat-islam-319324/,Жеңісімді сәбилердің рухына арнаймын - Қанат Ислам,"
Орта салмақта жұдырықтасатын қазақстандық Қанат Ислам кәсіпқой бокста кезекті жеңісін Жамбыл облысы Жаңатас қаласында қаза болған балалардың рухына арнайтынын айтты, - деп хабарлайды Tengrinews.kz тілшісі.

""Кеше елімізде қайғылы жағдай болды. Қанша сәбиімізден айырылып қалдық. Алла тағала олардың жанын жәннаттық қылсын. Мен осы жеңісімді сол сәбилердің рухына арнағым келеді. Өте өкінішті"", - деді Қанат Ислам жеңісінен кейін рингте.

Қанат Ислам қарсыласын нокаутқа түсірді
Боксшы ел басқарып отырған азаматтарға үндеу жасады.

""Біздің елім, жерім дейтін, елді басқарып отырған ағаларымыздың құлағына алтын сырға: қарапайым халықпен бірге болыңыздар. Аспанға ұшып кетпеңдер. Аяқтарың аспаннан салбырап түскен жоқсыздар. Бәрің біз секілді екі уақыт тамақ жеп, екі уақыт дәретханаға баратын адамсыңдар. Әрқашан да халықтың қамын жеңдер, кім болсаң да. Қарапайым халқым, мен әрқашан да сіздермен біргемін. Жеңісім әрқашан сіздер үшін. Аман болыңыздар. Осы дерттен бәріміз аман-есен өтейік"", - деді Қанат Ислам.

""Канело, vamos!"" Қанат Ислам мәлімдеме жасады

Еске салайық, 9 ақпанда Жамбыл облысы Сарысу ауданы Жаңатас қаласында өрттен бес бала қаза тапты. Пәтерде 2015, 2016, 2017, 2019 және 2020 жылдары туған балалар болған, олар ересектердің қарауынсыз қалған.
Бүгін бес баланың өмірін қиған өрттің алдын ала себептері айтылды.
Президент Қасым-Жомарт Тоқаев балалардың қаза болуына байланысты көңіл айту жеделхатын жолдады.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/arujan-sain-aksha-jyimkyiru-s-turalyi-jazgan-shipajay-319568/,Аружан Саин ақша жымқыру ісі туралы жазған шипажай директоры үйқамаққа алынды,"
Бұған дейін омбудсмен Аружан Саин ақша жымқыру ісі туралы жариялаған онкологиялық ауруға шалдыққан балаларға арналған санаторийдің директоры үйқамаққа алынды. Бұл туралы сыбайлас жемқорлыққа қарсы қызметтің ерекше маңызды істері бойынша тергеушісі Данияр Биғайдаров мәлімдеді, - деп хабарлайды Tengrinews.kz тілшісі.

""Алматыдағы сыбайлас жемқорлыққа қарсы қызмет Денсаулық сақтау министрлігінің ""Алатау"" балалар клиникалық санаторийінің директорына қатысты соталды тергеу жүргізіп жатыр.
Ол 2015-2021 жылдар аралығында өзінің қызметтік өкілеттіктерін пайдаланып, өзіне пайда табу мақсатында аса ірі мөлшерде ақшалай қаражат бөлген, ол тегін медициналық көмектің кепілдік берілген көлемі және міндетті әлеуметтік медициналық сақтандыру бағдарламалары бойынша оңалтудан өтетін балалардың ата-аналарынан көрсетілген мекемеде тұрғаны, тамақтанғаны және емделгені үшін төлем болған"", - дейді Биғайдаров. 

Сыбайлас жемқорлыққа қарсы қызмет мәліметінше, қаржы жетіспеуі санаторийде оңалтудан өтіп жатқан балаларға тамақ жетіспеушілігіне әкеліп соққан.

""Күдіктіге қатысты үйқамақ түріндегі бұлтартпау шарасы қабылданды. Күдіктінің кінәсі туралы түпкілікті шешімді сот шығарады"", - деді Биғайдаров.

Еске салайық, 16 ақпанда Аружан Саин онкологиялық ауруы бар балалар шипайындағы жымқыру ісі туралы мәлімдеген болатын.

""Балалардың құқықтарын бұзу әртүрлі мекемеде, әсіресе балаларды тамақпен және басқа да тиісті қызметтермен қамтамасыз етуде болып жатады. Мен бұл туралы үнемі жаза алмаймын, қазір тергеу жүріп жатыр. Бірақ жақында Антикор операция өткізді, оның нәтижесінде Денсаулық сақтау министрлігінің ""Алатау"" республикалық балалар клиникалық шипажайында ақша жымқырылғаны, азық-түлік және балаларға арналған басқа да өнімдердің сатылғаны туралы дәлелдер жиналды"", - деп жазды омбудсмен Facebook желісінде.

Саинның айтуынша, мекемеде жыл сайын міндетті әлеуметтік медициналық сақтандыру мемлекеттік бағдарламасы бойынша онкологиялық және бронхопульмоналды аурулары бар 3 жастан 14 жасқа дейінгі балалар емделеді.

""Клиникалық шипажай - елімізде атап өткен аурулары бар балаларды оңалту саласындағы санаулы орындардың бірі. Мен білетін ақпарат бойынша, шипажай директоры Ханшайым Мұсаева мен оның қарамағандағы қызметкерлер жыл сайын ақша жымқырған. Балалардан, ата-аналарынан тұру, тамақтану және емделу үшін ақы алып, олар бюджетке ақша салудың орнына ақшаны қалтасына салып келген, бұл науқастарды ұстау және емдеу жағдайларына теріс әсер етті. Сонымен қатар, шипажайда балаларға арналған азық-түлік өнімдерін - ет, картоп және т.б. заңсыз сату фактілері ақықталды"", - деді Саин.

Омбудсмен балалардың мемлекеттік квота бойынша шипажайға жіберілетінін, ал ата-аналары өздері үшін төлейтінін айтты.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/petropavlda-kopkabattyi-uyden-shyikkan-orttn-sebeb-319382/,Петропавлда көпқабатты үйден шыққан өрттің себебі анықталды,"
ӨКҚ брифингінде Петропавлдағы көпқабатты үйден шыққан өрттің себебі аталды, - деп хабарлайды Tengrinews.kz тілшісі.
СҚО ТЖД басшысы Рамиль Камалов көпқабатты ғимараттан 7 газ баллоны, оның ішінде жарылған баллонның да шығарылғанын айтты. Өрттің шығуына да сол себеп болған. Сондай-ақ, ол тыйым салынғанына қарамастан баллондарды пайдаланған кафелерді атады. Газ баллондар үй тұрғындарының ас үйінде де болған. Бұрынғы жатақхана орталық газға қосылмаған.

""Жедел-тергеу тобы жұмыс жүргізіп жатыр. ""Қаражорға"" кафесінің ас үйінде газ баллоны жарылды. Ғимараттың бірінші қабатында кәсіпкерлер нысаны орналасқан. Жарылыс кезінде іргелес қабырғалар мен бөлімдер қираған. Бұл ""Қаражорғаға"" жақын орналасқан ""Версаль"" шаштаразы, екінші жағында ""Хочу шашлык"" кафесі. Қазіргі уақытта баллонның жарылу себебі анықталып жатыр"", - дейді СҚО ТЖД бастығы.

Брифингте көптеген пәтер иесінің үйіде болмағаны, сондықтан өрт сөндіру үшін есіктерді бұзуға тура келгені хабарланды. Бұл өртті сөндіру жұмыстарын баяулатқан.

""Өртті сөндірудегі қиындық жарылыс кезінде өрттің бірінші және екінші қабатқа қарқынды таралуынан болды. Нысанның өзі бес қабатты, дәліздер үлгісінде салынған. Онда да тұрмыстық заттар тұрған. Сондықтан өрт күшейе түсті. Бөлмелерде де өрт шықты. Қатты түтін және аязды ауа райы өртті жылдам сөндіруге кедергі болды"", - дейді СҚО ТЖД бастығы Рамиль Камалов.

Айта кетейік, бұрынғы жатақхана ғимаратында 21 ақпанда өрт шыққан еді. 120 адам эвакуацияланды, 2 адам қайтыс болды. Қазір тұрғындар университет жатақханасына орналастырылды. СҚО әкімінің айтуынша, пәтер иелері қаржылай көмек алады, ал үй бюджет есебінен қалпына келтіріледі.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/almatyi-oblyisyinda-jol-apatyinan-7-adam-kaza-taptyi-319057/,Алматы облысында жол апатынан 7 адам қаза тапты,"
Алматы облысындағы Алматы - Өскемен тасжолында жол-көлік оқиғасынан жеті адам қаза тапты. Көлік жүргізушісі жол жиегінде тұрған жүк көлігіне соғылған, - деп хабарлайды Tengrinews.kz тілшісі.
Қайғылы оқиға 14 ақпанда автожолдың 342-шақырымында болды. Алматы облысы полиция департаменті баспасөз қызметінің мәліметінше, Nissan Qashqai жүргізушісі тізгінге ие бола алмай, жол жиегінде тұрған Volvo ауыр жүккөлігімен соқтығысқан.

""Жол апатынан жеті адам қаза болды: Nissan жүргізушісі мен төрт жолаушы, сондай-ақ Volvo жүргізушісі мен бір жолаушы. Қайтыс болғандардың кім екені анықталды. Оқиға болған жерде облыстық полиция департаментінің қызметкерлері, сондай-ақ Ақсу ПБ жедел-тергеу тобы жұмыс істеді. Алматы облысының полиция департаменті қайғылы жағдайда қаза тапқандардың отбасыларына көңіл айтады. Факт бойынша сотқа дейінгі тергеу ҚК-нің 345-бабына сәйкес жүріп жатыр"", - деп хабарлады Алматы облысы ПД баспасөз қызметіндегілер. Әлеуметтік желілерде апаттан кейін түсірілген видео пайда болды.













Посмотреть эту публикацию в Instagram

Публикация от @kris_p_kz +21 | 🇰🇿Kz (@kris_p_kz)


Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/baykonyirda-jogalgan-balalardyin-br-ol-tabyildyi-319333/,Байқоңырда жоғалған балалардың бірі өлі табылды,"
Байқоңырда жоғалған балалардың бірі өлі табылды. Бұл туралы Қызылорда облысының Төтенше жағдайлар департаментіндегілер хабарлады. Екінші бала іздестіріліп жатыр, - деп хабарлайды Tengrinews.kz тілшісі.
Жалғасы


1.

Байқоңырда жоғалған балалар: іздеу жұмыстары қайта басталады











2.

Байқоңырда жоғалған баланың неден қайтыс болғаны анықталды













""Бір баланың денесін таптық. Мамандар мән-жайды анықтап жатыр. Екінші баланы іздеп жатырмыз"", - деп мәлімдеді Төтенше жағдайлар департаментіндегілер.

Байқоңыр қаласының прокуроры Нұржан Рахметов бұл ақпаратты растады. Ол іздеу операциясы қалай жүріп жатқанын Facebook желісіндегі парақшасында бөлісті.

""Іздеу жалғасуда. Таңертеңгісімен РФ және ҚР полициясы еріктілермен бірге топтарға бөлініп, қаланы аралауға кірісті. Қазіргі уақытта судан құтқарушылар өзенді қарауда. Прокуратура және Тергеу Комитетінің ресми жарияланымдарынан ахуалды бақылауды сұраймыз және қуатталмаған мәліметке сенбеуге шақырамыз"", - деп жазды ол.



Айта кетейік, бұған дейін Байқоңыр қаласында 20 ақпанда жеті жасар екі бала жоғалып кеткені хабарланған еді. ""Маяк"" спорт кешенінен жаттығудан шыққан екі бала жоғалуына байланысты Ресейдің Тергеу комитеті балалардың жоғалу дерегі бойынша қылмыстық іс қозғады. 
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/nur-sultandagyi-keptels-gul-dukenne-670-myin-tenge-ayyippul-318775/,Нұр-Сұлтандағы кептеліс: гүл дүкеніне 670 мың теңге айыппұл салынды,"
Нұр-Сұлтанда ашылу салтанатына екі мыңнан аса адам жинаған гүл дүкеніне 670 мың теңге айыппұл салынды. Бұл туралы санитарлық-эпидемиологиялық бақылау комитетінің ресми өкілі Ержан Байтанаев мәлімдеді, - деп хабарлайды Tengrinews.kz тілшісі.

""Мәңгілік ел даңғылы, 47 мекенжайындағы гүл дүкенінің маңында халық көп жиналу дерегі бойынша тәртіп бұзушы Есіл ауданының санитарлық-эпидемиологиялық қадағалау басқармасына шақырылды. Бұл жоспардан тыс тексеру Бас прокуратураның Құқықтық статистика органдарында тіркелген.

Қазір кәсіпкерге қатысты тексеру нәтижелері туралы акт, нұсқама дайындалды және Әкімшілік құқық бұзушылық туралы кодекстің 425-бабының 1-бөлігі бойынша заңбұзушылық және әкімшілік жауапкершілікке тарту туралы хаттама рәсімделді. Субъект санатын ескере отырып, 230 АЕК (670 910 теңге) айыппұл белгіленді"", - деді Ержан Байтанаев.













Посмотреть эту публикацию в Instagram

Публикация от Tengri Astana (@tengri.astana)


Еске салайық, 7 ақпанда Нұр-Сұлтанда ұтыс ойынының кесірінен ұзын-сонар кептеліс болғаны хабарланған. Әлеуметтік желіде бір топ адам гүл сататын дүкенде жиналып, ұтыс ойынына қатысып жатқаны туралы видео тараған. 
Кейін ұтыс ойынын ұйымдастырушылар көп адам жиналғаны үшін полицияға жеткізілгені белгілі болды.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/antikor-mangyistau-densaulyik-saktau-baskarmasyi-318637/,Антикор Маңғыстау Денсаулық сақтау басқармасы басшылығына қатысты қылмыстық іс қозғалғанын растады,"
Маңғыстау облысының Денсаулық сақтау басқармасы басшыларының бірінің ұсталғаны туралы хабарды сыбайлас жемқорлыққа қарсы қызметтің аса маңызды істер жөніндегі тергеушісі Данияр Биғайдаров растады, - деп хабарлайды Tengrinews.kz тілшісі.
Еске салайық, бұған дейін Желіде Маңғыстау Денсаулық сақтау басқармасы басшылығы ұсталғаны туралы ақпарат тараған болатын. 
Бүгін Сыбайлас жемқорлыққа қарсы қызмет істің бар екенін растады, бірақ күдіктілердің аты-жөнін атаған жоқ.

""Иә, Маңғыстау облысы бойынша Сыбайлас жемқорлыққа қарсы қызмет облыс аумағында COVID-19 инфекциясының таралуына жол бермеу бойынша бөлінген ақша қаражаты шеңберінде медициналық жабдықтарды сатып алу кезінде лауазымды өкілеттіктерін пайдалану дерегі бойынша Маңғыстау облысы Денсаулық сақтау басқармасының басшылығына қатысты сотқа дейінгі тергеу жүргізіліп жатыр.
Бүгінде басшылардың біріне қатысты күзетпен ұстау түріндегі бұлтартпау шарасы тағайындалды. Өзге ақпарат тергеу мүддесінде жария етуге жатпайды"", - деді Биғайдаров брифингте.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/pavlodarda-er-adam-jurttyin-koznshe-okushyi-kyizdyi-uryip-319490/,Павлодарда ер адам жұрттың көзінше оқушы қызды ұрып-соқты,"
Павлодарда ер адам 13 жастағы оқушы қызға шабуыл жасады. Ол баланы жерге құлатып, екі рет тепкен. Оқиға қаланың орталық көшелерінің бірінде куәгерлердің көзінше болған, - деп хабарлайды Tengrinews.kz тілшісі.
Жалғасы


1.

Павлодарда оқушы қызды ұрып-соққан ер адам екі жылға бас бостандығынан айырылуы мүмкін












Ер адамның балаға шабуыл жасаған сәті жақын жердегі дүкендердің бірінде орнатылған бейнебақылау камерасына түсіп қалған.
Видео кадрларынан ер адам қызды қуып жетіп, жерге құлатқанын, кейін тепкенін көруге болады. Оқиғаны көрген адамдар дереу полиция шақырған.

""Факт тіркелді. Оқиғаға қатысқанның бәрі № 10 жергілікті полиция бөліміне жеткізілді. Сондай-ақ, кәмелетке толмаған баланың ата-анасы да шақырылды. Ер адам мен 13 жасар қыздың арасында жанжал болғаны анықталды. Нәтижесінде ер адам оған қол көтерген"", - деп хабарлады Павлодар облысы полиция департаменті баспасөз қызметі өкілдері.

Полиция қызға қатысты сот-медициналық сараптама тағайындалғанын, оның нәтижесі бойынша процессуалдық шешім шығатынын хабарлады.
Оқушының ата-анасы өтініш жазып, кінәліні жауапқа тартуды талап етті.

""Қызымның туған күні болатын. Ол құрбысымен бірге дүкенге азық-түлік сатып алуға кеткен. Дүкенде алған затының ақшасын төлеу үшін кезекке тұрған. Олардың артына ер адам келеді. Қыздар өзара сөйлесіп тұрғанда ер адам әңгімелеріне араласып, дөрекі қылық танытқан. Қыз қорыққанынан көшеге жүгіріп шығыпты"", - деді жарақат алған мектеп оқушысының анасы Валентина Горобец.













Посмотреть эту публикацию в Instagram

Публикация от Это Павлодар, детка 🤷🏼‍♂️ (@pavlo.detka)


Әйелдің айтуынша, соққыдан қыздың аяғы мен қабырғас көгеріп, ісіп кеткен. 

""Полиция бөлімінде ол әйелімен болды. Ол қызыма екі мың теңге беріп кешірім сұрамақ болыпты. Ер адам өзі қызымды басқа қызбен шатастырғанын айтты. Баламызды көшеде ұрып-соғуы мүмкін екені өте қорқынышты. Біз бұл адамды жазалауды талап етеміз"", - деді зардап шеккен оқушы қыздың анасы.

Сондай-ақ, әйел бейтаныс адамның қызына қалай шабуыл жасағанын көре тұра тоқтатуға тырыспаған адамдар бейжай қалғанына ашуланды.

""Бәріміздің жұмысымыз бар, қашан да бір жерге асығып жүреміз. Бірақ көшеде кішкентай қызды ұрып жатақанын көре тұра оған араша түспеу дұрыс емес"", - деді қыздың анасы.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/temrtauda-politsey-jayau-jurgnshn-kagyip-kett-kyilmyistyik-s-319468/,Теміртауда полицей жаяу жүргіншіні қағып кетті: қылмыстық іс сотқа жолданды,"
Теміртауда полиция қызметкері күдікті болған жол көлік оқиғасы бойынша тергеу жұмыстары аяқталды. Материалдар сотқа жолданды, - деп хабарлайды Tengrinews.kz тілшісі.
Қарағанды облысы полиция департаменті бастығы Ерлан Файзуллин онлайн-режимде өткен халыққа есеп беру кездесуінде полиция сержантына қатысты сотқа дейінгі тергеудің аяқталғанын хабарлады.

""Полицей абайсызда жаяу жүргіншіні қағып кеткен. Қылмыстық істі тергеу аяқталды. Материалдар сотқа жолданды"", - деді Ерлан Файзуллин.

Айта кетейік, жаяу жүргіншіні қағып кету дерегі 2020 жылғы 3 қазанда Теміртаудағы реттелмейтін жаяу жүргіншілер өткелінде болғаны хабарланған еді. Зейнеткерді қағып кеткен Lada Vesta қызметтік көлік тізгінінде полиция қызметкері болған. Ол Республика даңғылы бойымен Восточная көшесіне бұрылған сәтте зейнеткер Виктор Фроловты қағып кеткен. Жол апатынан зардап шегуші Теміртау қаласы ауруханасында көз жұмды.
Қарағанды облысы ПД баспасөз қызметі сержант оқиғаға дейін алкогольді өнімдерді қолданбағанын хабарлады. Ол сол кезде қалада тұман болуына байланысты жолдағы адамды көрмей қалған деп болжанды.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/almatyida-politsey-kuryilyisyi-ayaktalmagan-uydn-tobesnen-319683/,Алматыда полицей құрылысы аяқталмаған үйдің төбесінен құлап кетті,"
Алматыда жасөспірімдерді тоқтатуға тырысқан полицей құрылысы аяқталмаған көпқабатты үйдің төбесінен құлап кетті. Оқиға туралы ақпарат әлеуметтік желілерде пайда болды, - деп хабарлайды Tengrinews.kz тілшісі.
Жазба авторы Даначка Рахимованың айтуынша, полицей құрылысы аяқталмаған тоғыз қабатты үйден құлап кеткен. Оның айтуынша, ол қауіпті жерде ойнап жүрген жасөспірімдерді төмен түсіру үшін нысан төбесіне шыққан.


Добрый день друзья! У нас опять чп на этот раз сотрудник идн упал с недостройки гоняясь за подростками! Бакытжан...
Опубликовано Даначкой Рахимовой Воскресенье, 28 февраля 2021 г.


Полиция өкілдері үйдің төбесінде 16-17 жастағы жасөспірімдер болғанын хабарлады. Оны көрген Алатау ауданының ювенал полиция қызметкері балаларға ескерту жасау үшін үй төбесіне шыққан.

""Профилактикалық әңгімелесу кезінде полиция қызметкері сүрініп, төмендегі қабатқа құлап кеткен. Қазіргі уақытта оған ота жасады. Бірақ әлі де жағдайы ауыр. Кәмелетке толмағандар қауіпсіз жерге жеткізілді және зардап шеккен жоқ"", - деп хабарлады Алматы полиция департаменті өкілдері.

Кәмелетке толмағандардың ата-анасына қатысты ӘҚБтК-нің 127-бабы ""Ата-аналардың немесе басқа да заңды өкілдердің балаларды тәрбиелеу жөніндегі міндеттерді орындамауы"" бойынша хаттама толтырылды.
Жазба авторының мәліметіне сүйенсек, бұл осы нысанда болған алғашқы оқиға емес. Оның айтуынша, былтырғы қыркүйекте де осы нысан төбесінен адам құлап кетіп, зардап шекен.

""Қазір тұрғындар бұл мәселені шешіп, зардап шеккен полицей отбасын баспанамен қамтамасыз етуді сұрайды. Қызмет барысында осындай ауыр жарақат алды. Оның үш баласы бар, әйелінің аяғы ауыр. Төртінші баласын босанайын деп жүр"", - деп қосты ол.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/bko-da-jol-apatyinan-4-adam-kaza-taptyi-319552/,БҚО-да жол апатынан 4 адам қаза тапты,"
БҚО-дағы Атырау-Орал тасжолында жол апатынан төрт адам қаза тапты. Тағы алты адам ауруханаға жеткізілді, - деп хабарлайды Tengrinews.kz тілшісі Батыс Қазақстан облысы ТЖД баспасөз қызметіне сілтеме жасап.
Көліктердің бірінің жүргізушісі полиция тыйым салғанына қарамастан жабық жолға шыққан такси жүргізушісі екен. Дәл осы тасжолда бір апта бұрын басқа жол апатынан алты адам қайтыс болды.
Хабарламада екі Toyota Camry көлігі соғысып қалғаны жазылған.

""26 ақпанда сағат 03.29-да Атамекен ауылынан 10 шақырым жердегі Атырау-Орал тасжолында 1987 жылғы және 1991 жылғы жүргізуші басқарған екі көлік соқтығысты. Екі көліктегі төрт жолаушы оқиға болған жерде көз жұмып, алты адам Тайпақ кентіндегі ауруханаға жеткізілді"", - деп хабарлады БҚО ТЖД өкілдері.

БҚО ПД баспасөз қызметі көліктердің бірінде такси жүргізушісі болғанын және полиция қызметкерлерінің жабық трассаға шықпау туралы талабына бағынбағанын айтты.
Айта кетейік, бұған дейін 22 ақпанда БҚО-дағы осы тасжолда жол-көлік оқиғасы болғаны хабарланған еді. Онда алты адам қайтыс болды.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/kostanay-oblyisyinda-janturshgerlk-jol-apatyi-boldyi-7-adam-319700/,Қостанай облысында жантүршігерлік жол апаты болды: 7 адам қаза тапты,"
Қостанай облысында 7 адам жол апатынан қаза тапты, - деп хабарлайды Tengrinews.kz тілшісі.
Жалғасы


1.

Басып озбақ болған. Полиция 7 адам қаза тапқан жол апаты туралы айтты












Оқиға Қостанай - Әулиекөл тасжолында болған. Өңірдегі Полиция департаментінің мәліметінше, сағат шамамен 16:30-да Новонеженка мен Лаврентьевка ауылдарының аралығында екі жол талғамайтын көлік бетпе-бет соқтығысқан.
Lexus Нұр-Сұлтаннан Қостанайға бара жатқан, Mitsubishi Pajero жүргізушісі облыс орталығына қарай бет алған.

""Шақыртуға екі жедел жәрдем бригадасы шықты. Апаттан екі көлікте болғанның бәрі қаза тапты - жеті адам. Lexus-тегі үш ер адам және Mitsubishi-дегі төрт ер адам және үш әйел оқиға орнында қаза болды"", - деп хабарлады Қостанай облысының Денсаулық сақтау басқармасы.

Оқиға орнында облыстың полиция және прокуратура қызметкерлері жұмыс істеді.
Оқиға орнында түсірілген видео Желіде жарияланды.
Ескерту! Видеоны жүрегі әлсіздерге, жүкті әйелдерге және балаларға қарауға болмайды!












Посмотреть эту публикацию в Instagram

Публикация от @qostanay_news


Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/akmola-oblyisyinda-shahta-opyiryilyip-ek-adam-zardap-shekt-319780/,"Ақмола облысында шахта опырылып, екі адам зардап шекті","
Ақмола облысында ""Айна - ресурс"" ЖШС шахтасында тау-кен массасы опырылды. Осы сәтте жер астында екі адам болған. Екеуі де жарақат алып, ауруханаға жеткізілді, - деп хабарлайды Tengrinews.kz тілшісі ТЖМ баспасөз қызметіне сілтеме жасап.
Үйінді астында 1990 және 1991 жылғы екі ер адам қалып қойғаны хабарланды. Қазір екеуі де Астрахан аудандық ауруханасында жатыр. Олардың жағдайы орташа ауыр деп бағаланды.

Тау-кен массасы опырылғаны туралы хабарлама құтқарушыларға түнгі сағат үш шамасында түскен.

""Екі ер адам ауыр жағдайда 100 метр тереңнен табылды. Құтқарушылар тобы келгенше оларды басқа кеншілер құтқарып, алғашқы медициналық көмек көрсеткен. Оқиға болған жерге жедел жәрдем келіп, жарақат алғандарды ауруханаға жеткізді"", - деді Астрахан аудандық Төтенше жағдайларды жою бөлімінің бастығы Аят Сералиев.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/tort-kshkentay-kyizdyi-kagyip-kett-almatyi-oblyisyinda-mas-319741/,Төрт кішкентай қызды қағып кетті: Алматы облысында мас жүргізуші ұсталды,"
Алматы облысының Қорам ауылында төрт қызды қағып кеткен мас ""Уаз"" жүргізушісі ұсталды. Бұл туралы облыстық полиция департаменті мәлім етті, - деп хабарлайды Tengrinews.kz тілшісі.
Жүргізуші уақытша ұстау изоляторына қамалғаны хабарланды. 
Еске салайық, 2 наурызда Алматы облысында мас жүргізуші жол шетінде тұрған екі 8 жастағы, екі 9 жастағы төрт қызды қағып кетті.
Жол-көлік оқиғасы салдарынан жарақат алған үш бала әртүрлі дене жарақатымен Шелек аудандық ауруханасына жатқызылды, төртінші қыз дәрігерлердің қарауынан кейін үйіне қайтарылды.

""Қазіргі уақытта жүргізуші уақытша ұстау изоляторында. Жол-көлік оқиғасына ҚР ҚК-нің 345-1-бабы 2-бөлігі ""Абайсызда адамның денсаулығына ауыр зиян келтiруге алып келген іс-әрекет"" бойынша соталды тергеу жүргізіледі. Қажетті сараптамалар тағайындалды"", - деп хабарлады Алматы облысы ПД өкілдері.

Дәрігерлердің айтуынша, екі қыз комада.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/shyimkentte-politseyler-jurnalisterge-kol-kotergen-319760/,Шымкентте полицейлер журналистерге қол көтерген,"
Шымкентте ""Астана"" және ""31 арна"" телеарнасының журналистері мен полицейлер жанжалдасып қалды, - деп хабарлайды ""Отырар"".
Оқиға 2 наурызға қараған түні болған. Тілші Бахрамбек Талибжанов пен Бахром Абдуллаев өрт шыққан автобөлшектер қоймасына келген. Тәртіп сақшылары оларға түсірілім жасауға тыйым салған. Сөйтіп жанжал туған. 
Абдуллаевтың сөзінше, оны әріптесі қорғап шыққан, артынша полиция қызметкері оның ернін жырып, бірнеше рет бүйрек тұсынан ұрған.

""Бір полиция қызметкері ашуланып, екіншісі ары тұруым үшін кеудемнен итеріп жіберді, мен ""Не үшін?"" деп сұрай бастадым. Сосын мені басқа полицейлер қоршап алды, 5-6 адам. Талибжанов жағдайды көріп, араласа бастады. Ол біз журналист екенімізді және түсіріп жатқанын айтты, сосын адамдар айғайлап сөйлесе бастады да Бахрамбекті алып кетті. Мен біреуі оны қолынан, екіншісі аяғынан ұстап алып бара жатқанын көрдім, төртінші полицей келіп, оны ұрып жіберген сәтті видеоға түсіріп үлгермедім"", - дейді Абдуллаев.   

Республикалық БАҚ репортерлері полиция бөлімшесіне жеткізілген, Абдуллаевтың сөзінше, полицейлер олардың арызын қабылдамай, керісінше түсіндірме жазуды талап еткен. Жәбірленуші медициналық сараптамаға оқиға болғаннан кейін екі күннен соң ғана шақырылған. 

""Қазір Бахрамбек сараптама жасады, жарақаттарын қарап жатыр, сол күні ерні қанап кеткен болатын, әлі күнге дейін бүйрегі ауырып жүр, сол күні бүйрегінен екі рет ұрғанын айтады"", - дейді ""31 арна"" тілшісі. 

Басылым мәліметінше, сол түні тілшілер қызметтік міндетін атқарған. 

""Біз өрт шыққан жерге жақын баруды ойлаған жоқпыз, адамдармен бірге орнымызда тұрдық. Өртке қарай бас ұрған жоқпыз. Иә, менде ""Пресса"" деген жазуы бар киім болған жоқ, бірақ қолымда қызметтік куәлігім болды. Әділдікке қол жеткіземіз, біз құқықтық мемлекетте өмір сүріп жатырмыз және қолданыстағы барлық заңды сақтауымыз керек"", - деді тілші. 


""Астана"" телеарнасының мәліметінше, Шымкент полиция бөлімінің басшысы журналистермен жеке кездесіп, олармен болған жағдайды талқылады. Генерал Facebook желісіндегі парақшасында журналистерден кешірім сұрады. Оның айтуынша, ведомствода қызметтік тексеру басталды. Сонымен қатар, генерал қызметкерлері мұндай әрекетке адамдардың қауіпсіздігі мен қоғамдық тәртіпті бұзуға жол бермеу үшін барғанын айтты.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/pershte-tuspeyd-shyimkentte-koktas-surettern-kashap-tastagan-319491/,"""Періште түспейді"": Шымкентте көктас суреттерін қашап тастаған бейіт шырақшысы қалай жазаланады?","
Шымкенттегі көктастарда суреттерді қашап тастаған бейіт шырақшысы қалай жазалануы мүмкін? Бұл туралы Tengrinews.kz тілшісінің ресми сауалына Ішкі істер министрлігінің өкілдері жауап берді. Тәртіп сақшыларының мәліметінше, бүгінде шырақшы ескерткіштегі суреттерді қашап тастау ісі бойынша күдікті деп танылмаған. 
Ведомство мәліметінше, 4 ақпанда Шымкент қаласында Шаназаров көшесінде орналасқан бейітте марқұмдардың мүрдесі мен оларды жерлеу орындарына қиянат жасау дерегі бойынша Қаратау аудандық полиция бөлімі сотқа дейінгі тергеуді бастады.

""Бүгінде 1956 жылы туған шырақшы Расулмотов Юлдашвай Эргешбаевичке қатысты сотқа дейінгі тергеу басталды. Қылмыстық іс аясында дәлелдемелер жинау үшін қажет тергеу әрекеттері жүргізіліп жатыр, оның нәтижелері бойынша заңды баға беріледі"", - деді полиция өкілдері. 

ІІМ мәліметінше, Ю.Э.Расулмотов қылмыстық іс бойынша күдікті деп танылмаған және қылмыстық жауапкершілікке тартылмаған. Алайда кінәсі дәлелденген жағдайда оның әрекеттері Қылмыстық кодекстің 314-бабы, 1-бөлігі бойынша қаралады. 

""Бап санкциясы бойынша 3 мың айлық есептік көрсеткішке дейінгі мөлшерде айыппұл салуға, не сол мөлшерде түзеу жұмыстарына, не сегіз жүз сағатқа дейінгі мерзімге қоғамдық жұмыстарға тартуға, не үш жылға дейінгі мерзімге бас бостандығын шектеуге, не сол мерзімге бас бостандығынан айыру жазасы тағайындалады"", - деді ІІМ өкілдері. 

Сотқа дейінгі тергеу аяқталғаннан кейін қылмыстық іс бойынша шешімді сот шығарады. 
Еске салайық, 12 ақпанда Шымкентте мұсылман бейіттерінің бірінде марқұмдардың жақындары біреу ескерткіштегі суреттерді қашап, өшіріп тастағанын байқаған. Зират шырақшысы қабірлердің басына орнатылған көк тастарды бүлдіргенін мойындаған. Құлпытасқа салынған сурет пен қоршау ""дінге жат"" деген шырақшы бейнелерді қашап өшіріп, қоршауларды алып тастаған. 
Қала тұрғындарының сөзінше, мұндай оқиғалар зиратта былтыр да болған. Олардың сөзінше, әкімшілік нақты жауап бермеген. Дін саласының қызметкерлерінің сөзінше, жалпы ислам дінінде қайтыс болған адамдардың басына суретті бейнелеген ескерткіш орнату дұрыс емес. Алайда білместіктен көк тас қоятын болса, оны бүлдірмеу керек деген пікірде.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/events/karagandyida-audan-prokuroryi-oryinbasaryin-kagyip-oltrgen-319262/,Қарағандыда аудан прокуроры орынбасарын қағып өлтірген жүргізушіге қатысты іс тоқтады,"
Былтыр ақпанда Қарағандыдағы Осакаров ауданының прокуроры орынбасарын қағып өлтірген жүргізушіге қатысты қылмыстық іс тоқтады, - деп хабарлайды Tengrinews.kz тілшісі.
Жүргізушіге қатысты қылмыстық іс сарапшылар тұжырымы негізінде тоқтады. Олар жүргізуші жедел тежегішті басқан күннің өзінде өлімнің алдын-алу мүмкін болмайды деген қорытынды жасады. Оқиға Октябрь ауданындағы айналма жолдың жарықтандырылмаған учаскесінде болған. Марқұмның қызметте жүрмегені белгілі болды. Сол түні ол жаяу жүргіншілер жолы мұз бен қар болғандықтан жолдың жүріс бөлігінде жүрген.

""Қылмыстық іс ҚР ҚК-нің 345-бабы 3-бөлігі ""Абайсызда адам өліміне әкеп соққан жол қозғалысы немесе көлік құралын пайдалану ережелерін бұзу"" бойынша жүргізілді. Бүгінде тергеу тоқтады"", - деді Қарағанды облысы полиция департаменті бастығының орынбасары Ернат Қалиақпаров.

Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/almatyida-abaktyidan-kashyip-ketken-er-adam-aktobede-319615/,Алматыда абақтыдан қашып кеткен ер адам Ақтөбеде ұсталды,"
Алматыда уақытша ұстау изоляторынан қашып кеткен қылмыскер Ақтөбеде ұсталды, - деп хабарлайды Tengrinews.kz тілшісі. Ақпаратты Ішкі істер министрлігі өкілдері растады.
Жалғасы


1.

Алматыда абақтыдан қашып кеткен ер адам қанша жылға сотталуы мүмкін?












ІІМ баспасөз қызметі Tengrinews.kz редакциясының ресми сауалына берген жауабында сотталған Дамир Дәуітов 28 ақпанда ұсталғанын хабарлады.

""Алматы қаласы ҚАЖД және Ақтөбе облысы полиция департаментінің қызметкерлері қашып кеткен сотталушыны ұстау бойынша жедел-іздестіру шараларын сәтті аяқтады. Алматы полиция департаменті аталған факт бойынша ҚР ҚК-нің 426-бабы (""Бас бостандығынан айыру орындарынан, қамақтан немесе күзеттен қашу"") бойынша сотқа дейінгі тергеу жүргізіп жатыр"", - деп хабарлады ІІМ өкілдері.

Мұның алдында ер адам бірнеше соттылығы бары, қазірде тонау және алаяқтық қылмысы үшін 6 жылға бас бостандығынан айырылғаны хабарланған. 
Ведомство өкілдері ҚАЖК-да қызметтік тексеріс жүргізілгенін, оның нәтижесінде заңбұзушылыққа жол берген қызметкерлер тәртіптік жазаға тартылғанын мәлім етті.
Еске салайық, Дамир Дәуітов Алматыдағы ЛА-155/18 мекемесінен 15 ақпанда қашып кеткен. БАҚ мәліметінше, ол бұрын да қашқан.
Сілтемесіз жаңалық оқисыз ба? Онда ""ВКонтакте"""
https://kaz.tengrinews.kz/crime/bko-da-politseyler-lexus-kolgn-kugan-sattn-videosyi-taradyi-319348/,БҚО-да полицейлер Lexus көлігін қуған сәттің видеосы тарады,"
21 ақпанда желіде Батыс Қазақстан облысы полицейлерінің Lexus жол талғамайтын көлігін қуған видеосы пайда болды, - деп хабарлайды ""Мой Город"". 
Видеоны оқиға куәгерлері түсіріп алған. БҚО полиция бөлімінің ресми өкілі Болатбек Белгібековтің айтуынша, Lexus автокөлігі жүргізушісі жол сақшысы талабын елемей, кейін тіпті олардан жасырынуға тырысқан.

""Алайда Орал-Атырау тасжолында Үлкен Шаған кенті маңында көлік жол шетіне шығып кетіп, қар құрсауында қалып қойған. Кейін жол талғамайтын көліктің артында 25 қап балық бары анықталды. Жүргізушінің балық аулауға арнайы құжаты болмаған (сазан, қарақұйрық)"", - деп түсіндірді Белгібеков.


Lexus жүргізушісіне қатысты ҚР ӘҚБтК-нің 590-бабы ""Көлік құралдарын пайдалану ережелерін бұзу"" және 619-бабы ""Ішкі істер органдары (полиция) қызметкері талаптарын орындамау"" бойынша хаттама толтырылды.
Сілтемесіз жаңалық оқисыз ба? Онда ""ВКонтакте"""
